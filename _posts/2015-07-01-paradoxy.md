---
id: 1217
title: Paradoxy
date: 2015-07-01T07:00:24+01:00
author: Martin Maly
layout: post
guid: http://kcc.uelectronics.info/?p=1217
permalink: /2015/07/01/paradoxy/
xyz_lnap:
  - "1"
categories:
  - Kuřecí
---
Předci říkali &#8222;míň je někdy víc&#8220;. Taky &#8222;cesta do pekel je dlážděna dobrými úmysly&#8220;. No a dneska máme [Peltzmanův jev](https://en.wikipedia.org/wiki/Risk_compensation), též &#8222;norský efekt&#8220;.

Ještě před tím, než EU _zakázala žárovky_, tak totéž udělalo Norsko &#8211; respektive _nedoporučili jejich používání_. Norsko je velmi bohatý stát, elektřiny má dost, ale už jsou zkrátka takoví. Tak si řekli, že když úsporná zářivka má pětinovou spotřebu, tak stačí vyměnit, a množství prosvíceného proudu klesne na 20 procent.

Norové vyrazili do obchodů a nakoupili úsporné zářivky. A místo jedné žárovky dali rovnou dvě úsporky a místo minimálního svícení začali světlem plýtvat (však co, vždyť to žere jen pětinu&#8230;), a výsledek? Ano, prosvícená elektřina stoupla. Sice koupili úsporné zdroje světla, ale koupili jich víc a svítí furt.

_Peltzmanův jev_ tohle chování popisuje tak, že lidé neustále porovnávají riziko akce s jejím ziskem. A pokud mají dojem, že jsou před negativními dopady chráněni, vnímají riziko jako mnohem nižší, a riskují tedy víc. Zavedení nějaké zázračné &#8222;ochrany zvenčí&#8220; vede k vyšší ochotě riskovat, protože &#8222;jsem přeci chráněný&#8220;.

Když prosadíte plošně nějaké bezpečnostní opatření, které sníží riziko nehody na polovinu, tak se počet nehod nesníží na polovinu. Lidé začnou mít dojem, že teď _jsou chráněni_, a začnou víc riskovat.

Na univerzitě v Bath [zjistili](http://www.bath.ac.uk/news/articles/archive/overtaking110906.html), že nošení cyklistické bezpečnostní přilby zvyšuje riziko, že vás nějaký řidič sejme. Sérií pokusů zjistili, že řidiči při předjíždění cyklisty vyhodnocovali, kolik bezpečnostních prvků na sobě má, a čím víc jich je, tím těsněji ho &#8222;krouhnou&#8220;. Nepřekvapí, že když pokusný cyklista vyrazil na růžovém kole v blonďaté paruce místo helmy, řidiči se mu vyhýbali větším obloukem.

_Na stejné téma viz též [článek Lukáše Kovandy](http://kovanda.blog.tyden.cz/clanky/3162/jak-klamou-fast-foody-aniz-o-tom-vite-aniz-o-tom-vi.html) &#8211; díky [@suchosch](http://twitter.com/suchosch) za upozornění._