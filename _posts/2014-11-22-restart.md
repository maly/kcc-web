---
id: 496
title: Restart
date: 2014-11-22T07:00:52+01:00
author: Martin Maly
layout: post
guid: http://kcc.uelectronics.info/?p=496
permalink: /2014/11/22/restart/
xyz_lnap:
  - "1"
categories:
  - Kuřecí
---
Máme teď web plný příkladů toho, jak lidi vstali a změnili svou kariéru ze dne na den, přestali být novináři a začali vařit pivo, nebo přestali být novináři a založili si restauraci, nebo přestali být novináři a založili si hipsterskou pekárnu v Karlíně. Přemýšlím, kam bych změnil svou kariéru&#8230;

Ne že bych to neudělal &#8211; před pár lety jsem si uvědomil, že nechci programovat, že nechci psát po sto sedmé e-shop ani udržovat blogovací server, a tak jsem odjel na dovolenou do USA a tam jsem oznámil ženě, že budu dělat něco jiného. Co? No to nevím! No a pár dní po návratu přišla nabídka na Zdroják, takže jsem s lehkým srdcem udělal té partě hudlařů, co tehdy vyvíjela svůj &#8222;JScript framework pro IE, na kterém běží naše řešení&#8220;, pápá a šel jsem psát.

Kdybych teďka dělal restart, tak půjdu dělat něco jako Pepa Průša, s hardwarem, procesorama, gadgety, pájka, tranzistor, jednočip&#8230; Jenže váhám. Asi bych byl šťastný, kdybych něco takového dělal, ale nevím o takové práci. Neříkám že není, říkám, že o ní nevím. (Tipy samosebou uvítám.) Anebo bych šel dělat nějakého implementátora cloudů&#8230; 🙂