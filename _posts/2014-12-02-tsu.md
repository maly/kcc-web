---
id: 531
title: Tsu
date: 2014-12-02T08:00:02+01:00
author: Martin Maly
layout: post
guid: https://kcc.misantrop.info/?p=531
permalink: /2014/12/02/tsu/
xyz_lnap:
  - "1"
categories:
  - Kuřecí
---
Sociální síť [tsu.co](https://www.tsu.co/adent) (jen doufám, že se to nečte [ču-čo]) je tak podobná Facebooku, až to bolí. A jak jsem psal jinde: Sice tam skoro nikdo není, ale i tak je to lepší než [Google Plus](https://kcc.misantrop.info/2014/09/28/google-plus/ "Google Plus"). Největší tahák je, že prý vám bude platit za to, že ji budete používat. Tedy ve skutečnosti spíš ne, spíš to bude obdoba takových těch &#8222;systémů&#8220; typu _platíme vám za to, že klikáte na reklamu_. Ergo nic. Přesto jsem si tam [zasquattoval uživatelské jméno](https://www.tsu.co/adent). Kdyby se to náhodou někdy chytlo, tak už mám obsazeno.

Úplně stejně jsem přistoupil k [sociální síti Ello](https://ello.co/adent). Teď když tohle píšu, tak je nedostupná, protože byla odvolána platnost SSL certifikátu, takže se tam nedostanete, ale až se tam dostanete, tak uvidíte, že to je ta nejhipsterštější sociální síť. Když jsem coby čerstvý uživatel koukal, jestli tam není někdo známý, tak jsem zaznamenal vysoký počet fotek, na kterých byly mužské tváře s plnovousem, to celé v měkkých pastelových tónech. Ale nevadí &#8211; to hlavní, co od takové sítě člověk očekává, tam je: účet, který zveřejňuje denně fotky holek a paní na kolech! Jinak je to celé děsně vizuální a vydyzajnované a velkolepě to slibuje, že tam nikdy nebude reklama!