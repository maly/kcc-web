---
id: 509
title: Starosti
date: 2014-11-26T07:00:57+01:00
author: Martin Maly
layout: post
guid: https://kcc.misantrop.info/?p=509
permalink: /2014/11/26/starosti/
xyz_lnap:
  - "1"
categories:
  - Kuřecí
---
Za ta léta na internetech jsem narazil na spoustu roztodivných trollů a mamlasoidů. Dneska bych rád z té amorfní hmoty vytáhl jeden typ, a to jsou _lidé, co pohrdají vašimi starostmi_.

V krystalické podobě to je &#8222;Vaše starosti bych chtěl mít&#8220;.

Tohle sdělení neznamená téměř nikdy, že si autor přeje, aby měl tytéž starosti jako vy. Naopak téměř vždy to znamená &#8222;vaše starosti jsou naprosto malicherné, zbytečné a banální&#8220;. V rozšířené podobě pak &#8222;to, co probíráte, je malicherné, zbytečné a banální&#8220; a v druhém plánu tam je &#8222;&#8230; hlupáčci! To já mám skutečně závažné starosti / zabývám se pouze zásadními věcmi&#8220;.

Jsou situace, kdy je tohle provolání asi na místě. Například když se na poradě neřeší zásadní věci, ale přijdou za vámi s naprosto marginálním problémem.

Ale pak je taky spousta situací, kdy je tohle prohlášení nepřípadné a čistě provokační.

Chtěl jsem vytáhnout nějakou historku, kdy jste třeba veřejně řešili se známými z PR nějakou věc, spojenou s komunikací, a do toho hňácnul nějaký superior se svým &#8222;Vaše starosti bych chtěl mít!&#8220; Ale pak jsem si vzpomněl ještě na lepší příklad, totiž když jsme v komentářích u příspěvku na téma starých osmibitových procesorů s dvěma dalšími nadšenci řešili něco o starých osmibitových procesorech, zkrátka tak, jak se baví fanoušci čehokoli &#8211; aut, muziky, jídla. Náš troll měl podobu chlápka, co přišel oznámit, že _by naše starosti chtěl mít, a jestli víme, že tam venku, mimo internet, je reálný svět, a v něm jsou i ženy, tak to tu vypněte a jděte se proběhnout s kamarády_.

Je naprosto v pořádku v takové situaci trolla nejen nekrmit, ale i vyhodit. Ať si žbrblá o vaší ubohosti co chce.