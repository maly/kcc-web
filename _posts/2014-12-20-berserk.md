---
id: 492
title: Berserk
date: 2014-12-20T08:00:19+01:00
author: Martin Maly
layout: post
guid: https://kcc.misantrop.info/?p=492
permalink: /2014/12/20/berserk/
xyz_lnap:
  - "1"
categories:
  - Kuřecí
---
Vzpomněl jsem si na pana Ing., co se tuhle [rozčílil nad soutěží WebTop100:](https://www.jak-delam-eshop.cz/ucast-v-soutezi-webtop100-absolutne-vyhozene-penize-z-okna/)

> &#8222;Nové heslo mailem – já v tom problém nevidím. Jaký je rozdíl mezi tím, že pošlete heslo na mail, nebo že tam pošleme odkaz na nové heslo? Pořád se to posílá přece „tím nebezpečným“ e-mailem, ne? Navíc trochu zde vidím přecenění té bezpečnosti. Heslo sice někdo možná může takhle „odposlechnout“, ale co s ním u nás zjistí? To nevím… Nic, co by bylo důležité. (&#8230;) A XSS útok, tak to je hovadina jako kráva! Zde hodnotitel zcela pochybil. To <span class="text_exposed_show">je jedna z věcí, kterou jsem sám kontroloval před spuštěním magazínu a není to možné. Pokud jsem se dobře dočetl, jde o to, že přes neošetřený vstup ve vyhledávacím poli můžete zadat kód, který bude něco nebezpečného dělat. A fakt to nejde (alespoň si to myslím), protože pole převede nejprve text na čistý text, oseká ho o „<“ „>“a jiné znaky a pak až pokračuje… Fakt jsem přesvědčen o tom, že to není možné a ošetřili jsme to.&#8220;<br /> </span>

<span class="text_exposed_show">Pak přišel <a class="profileLink" href="https://www.facebook.com/spaze" data-hovercard="/ajax/hovercard/user.php?id=1130705738">Michal Špaček</a> a ukázal mu ten nejstupidnější XSS, takže z toho byl autor (doslova cituju) &#8222;vyndán&#8220;, na což nezareagoval ničím jako &#8222;Sorry, jsem to ale trouba a hádám se o něčem, čemu nerozumím, příště to dám prověřit někomu, kdo ví, co je XSS&#8220;, ale obvinil Jirku Knesla, který mu hodnocení dával, že nenapsal přesně jak to XSS funguje:<br /> </span>

> <span class="text_exposed_show">&#8222;Abych to uzavřel – netvrdím, že jsme na tom s bezpečností nejlépe na světě, ba naopak si myslím, že pořád může být někde díra a ač se bezpečnosti snažím věnovat a dělat pro ní vše (např. bezpečnostní audit od cz.nic atd.), tak opravdový odbobrník vždy něco najde. O to více mě zklamalo jen částečné hodnocení.&#8220;</span>

A pak následovala naprosto úžasná diskuse, na které bych rád demonstroval takzvaný &#8222;berserk mód&#8220;. Tedy takový speciální stav mysli, kdy jste něco tvrdili, realita vám to pak rozbořila, a vás popadl vztek a rozhodli jste se realitu ignorovat a všem, co vás upozorňují na opak, vynadat! A co, je vám jedno, že vypadáte jako šulín, co nedokáže zatáhnout: už to nezastavíte, běžíte dopředu, řvete a všem nadáváte, padají debilové a ad hominem urážky, vytažené až z paty, i když v koutku duše, v tom, co je teď úplně nejmenší někde vlevo nahoře, víte, že se chováte jako mamlas a že z toho budete mít za týden kocovinu.

Kdo z nás si někdy něco takového nedal, tak neví, o čem je internet!