---
id: 308
title: Zámek
date: 2014-10-03T07:00:07+01:00
author: Martin Maly
layout: post
guid: http://kcc.uelectronics.info/?p=308
permalink: /2014/10/03/zamek/
xyz_lnap:
  - "1"
categories:
  - Kuřecí
---
Hele, měl bych nápad na startup. Zdarma věnuju, a po pravdě zainvestuju, pokud někdo přijde na to, jak to vyřešit. Já na to nepřišel, ale kdybych přišel, tak do toho jdu sám.

Totiž&#8230; Jsem roztržitý. Spoustu věcí dělám automaticky, a pak zjistím, že nevím, jestli jsem je opravdu udělal. Například zamykání auta. Dojedu na místo, vystoupím, vezmu co potřebuju a odcházím. Vzápětí si uvědomím, že _si neuvědomuju_, jestli jsem zamykal. Zamknul jsem? Nezamknul? Snad ano, ale nevím, nevybavuju si to. V hlavě si přehrávám celou situaci: jak jsem přijel, sebral jsem věci, odcházím&#8230; zmáčknul jsem to tlačítko, nebo ne? Tak jsem se naučil vzít za kliku, abych si ověřil, že je zamčeno. Jenže já si ani nevybavím, jestli jsem bral za tu kliku!

U auta jsem to vyřešil obousměrným dálkovým ovladačem, takže mi na ovládání stačí zmáčknout tlačítko a vidím, jestli je auto zamknuté. Což fungovalo, dokud jsme si s M. nějak neprohodili klíče, takže mám zas to jednosměrné. Ale co ty další věci, jako je zámek ve dveřích, světlo v chodbě, žehlička a sporák (ty naštěstí mají vypínání), okno a bambilion dalších věcí, kvůli kterým jsem se kdy vracel?

Tohle někdo vyřešte, a já budu první, kdo to bude sponzorovat!