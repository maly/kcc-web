---
id: 960
title: Neprojdou!
date: 2015-03-24T08:00:43+01:00
author: Martin Maly
layout: post
guid: https://kcc.misantrop.info/?p=960
permalink: /2015/03/24/neprojdou/
xyz_lnap:
  - "1"
categories:
  - Kuřecí
---
Kdybych byl kremlnik<sup>*)</sup>, tak si před ten konvoj půjdu lehnout na silnici, protože co se asi tak může stát? Američan do mne nenajede, takže buď pojede jinudy, a pak jsem vyhrál, no a nebo mě policie odtáhne pryč, já tak budu za hrdinu mezi ostatními kremlniky, takže zase vyhraju statut mučedníka. A kdyby něco, tak se ještě půjdu soudit za to, že mi bránili ve svobodném projevu názoru! (Dobrá ironie, co?)

Anebo se na tohle všechno vykašlu a jen napíšu do oblíbených kremlnických skupin, že _statečný myslící občan u Náchoda donutil vlastním tělem konvoj, aby zastavil, ale pak ho ztloukla fašistická policie, teď ho drží na utajeném místě a všechno tohle ututlali, tady vidíte, jaká zvěrstva na našem území páchají, a jen tak jim to projde?! Nedejte se, tohle je důkaz, to jim nesmí projít!_

(&#8222;Myslící občan&#8220; či &#8222;rozumně uvažující občan&#8220; je v newspeaku kremlniků ten, co s nima troubí.)

<sup>*) </sup>kremlnik: příznivce a podporovatel ruských kroků a odpůrce všeho amerického. Vytvořeno ze slova Kreml a přípony -nik, jako Sputnik, Kolchoznik, Opričnik, Subotnik&#8230;