---
id: 553
title: Hater
date: 2014-12-06T08:00:10+01:00
author: Martin Maly
layout: post
guid: http://kcc.uelectronics.info/?p=553
permalink: /2014/12/06/hater/
xyz_lnap:
  - "1"
categories:
  - Kuřecí
---
Nikdy jsem o nikom neřekl, že je &#8222;hater&#8220;. Jo, pár lidí to říká o mně, ale jejich názory mi starosti nedělají.

S hatery se v Česku potkáváte vždy, když uděláte něco navíc, něco, co jste udělat nemuseli. Okamžitě se dozvíte, že by [vaše starosti chtěli mít](http://kcc.uelectronics.info/2014/11/26/starosti/ "Starosti"), že netuší, k čemu je to dobré, že byste měli raději dělat něco jiného, že &#8222;tam venku&#8220; je skutečný svět&#8230; To patří k věci. Klidně jim řekněte, že jsou &#8222;hateři&#8220; a nezabývejte se jimi.

Ale snažte se je odlišit od kritických připomínek. To se třeba dozvíte, že to a ono děláte asi špatně, že se to dělá normálně jinak. Nebo že tohle a tamto nefunguje. To je kritika, která vás má navést k nějakému posunu. I kdyby to mělo být &#8222;znovu jsem to celé zvážil a kritiku odmítám!&#8220;

Nedaří se mi to stoprocentně, ale snažím se ve všem, co dělám, rozlišovat dva druhy negativních reakcí: plné, tedy takové, kde se člověku opravdu nelíbí, co dělám a jak to dělám, od jalových, kde se člověku nelíbí, že něco dělám, nebo že to dělám já. Nazývat tu první skupinu &#8222;hatery&#8220; mi připadá hloupé, dávat těm druhým jakékoli označení zase zbytečné.