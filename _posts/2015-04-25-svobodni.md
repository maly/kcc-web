---
id: 1112
title: Svobodní
date: 2015-04-25T07:00:26+01:00
author: Martin Maly
layout: post
guid: http://kcc.uelectronics.info/?p=1112
permalink: /2015/04/25/svobodni/
xyz_lnap:
  - "1"
categories:
  - Kuřecí
---
Svobodní, to je na sociálních sítích něco jako Beetlejuice&#8230; jen to stačí říct jednou.

Nebo třeba jen naznačit, zmínit, něco podobného&#8230; zdaleka&#8230; A lup! &#8211; máte je tam a agitují!

Politickou orientací jsou mi blízcí, ale serou mě svou agitovaností a ostentativní neschopností bavit se o věcech jinak než z třídního &#8211; pardon, _svobodnětržního_ &#8211; hlediska. (Pořád jde řeč o sociálních sítích.)

Já chápu, že Tomáš Pajonk má potřebu někde psát, že Hampl není funkcionář, že to je řadový člen a že jeho plkání není oficiální názor strany, jenže špatná zpráva je, že na internetu je slyšet ten, kdo se projevuje. A pokud se projevují řadoví členové a padají z nich takové hověziny, jaké předvádí občas Hampl, tak si holt lidé utvoří mentální rovnítko mezi &#8222;Svobodní&#8220; a &#8222;určité chování&#8220;. A když člověk nejčastěji narazí na Svobodné v situacích, kdy vedou flamewar, agitují v místech, kde o libertariánskou agitaci nikdo nestojí, popřípadě předvádějí mentální koliku, tak co?

Tomáš Pajonk se podle mého mýlí (málem jsem napsal _&#8230;se medle mýlí_): Okolí nevnímá stranu pouze podle názorových encyklik vydávaných předsednictvem, ale velmi silně i podle chování členů, se kterými se setkává.

A na tom nezmění nic žádné dělení na &#8222;Svobodní, co smějí dělat veřejný dojem&#8220; a &#8222;Členové, podle kterých nesmíte soudit celou stranu&#8220;.