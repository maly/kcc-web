---
id: 1491
title: Vychytávky
date: 2015-07-22T07:00:01+01:00
author: Martin Maly
layout: post
guid: http://kcc.uelectronics.info/?p=1491
permalink: /2015/07/22/vychytavky/
xyz_lnap:
  - "1"
categories:
  - Kuřecí
---
Čeština má spoustu takových drobných _vychytávek_, které významně ovlivňují smysl napsaného, pokud je tedy znáte.

Řídicí versus řídící je klasický případ. To první je &#8222;určeno k řízení&#8220;, to druhé &#8222;provádí řízení&#8220; (a je tam taková výjimka, moji drazí). Totéž měřicí x měřící. Takový detail. Ono je to z kontextu jasné, ale stejně&#8230;

Nebo čárka před nebo. &#8222;Dáš si husu nebo řízek?&#8220; je otázka s odpovědí &#8222;ano &#8211; ne&#8220;. Ano, dám si husu nebo řízek. Význam je &#8222;slučovací NEBO&#8220;. Pokud chcete &#8222;vylučovací NEBO&#8220; (_exkluzivní_, pro programátory XOR), dáte tam čárku: &#8222;Dáš si husu, nebo řízek?&#8220; má odpověď buď &#8222;husu&#8220;, nebo &#8222;řízek&#8220;. (Ke své alergii na slovo &#8222;kuřízek&#8220; se někdy dostanu.)

Apropó čárky &#8211; představte si takového propagátora větrné energie. &#8222;Vaše žárovka svítí díky větrům, paní kolegyně&#8220; má jiný význam než &#8222;vaše žárovka svítí díky větrům paní kolegyně&#8220;!

Je dobré tyhle detaily znát, když už píšete někam, kde to čtou lidi. I když v tom, bohužel, většina z nich asi neuvidí žádný rozdíl.

Ti drsnější vám ještě přijdou vynadat, že to máte špatně. Například takové slovo &#8222;konfúzní&#8220;, které mi komentátor na Rootu opravil na &#8222;konfůzní, _příště se aspoň nauč pravopis, chytráku, když chceš machrovat cizími slovy_&#8222;.

Naprosto nejvíc mě to štve v novinách. A ještě víc mě zlobí, že to někteří kolegové označují za &#8222;přijatelnou zkratku&#8220;. Pardon, to není přijatelná zkratka, to je změna významu a lajdácké používání pracovního nástroje. Takový intelektuální ekvivalent zatloukání vrutu kladivem.

Ale nerozčilujte se na mne. Já vám za to nemůžu, že VY nevidíte rozdíl&#8230;