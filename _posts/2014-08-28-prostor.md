---
id: 165
title: Prostor
date: 2014-08-28T07:00:33+01:00
author: Martin Maly
layout: post
guid: http://kcc.uelectronics.info/?p=165
permalink: /2014/08/28/prostor/
categories:
  - Kuřecí
---
Chtěl bych nesdílet vaši péči o veřejný prostor.

Veřejný prostor je jako potok. Je dobré přijít a postavit mlýnek. Nebo malou tůň. Nebo místo, kde rostou lekníny. Některé ty zájmy jdou ale proti sobě, a pokud je jich moc, jdou proti sobě všechny.

Veřejný prostor v myslích lidí, kteří se zaklínají péčí o něj, je opuštěný úhor, který když nebude zavlažen jejich nápadem, rozpuká a uhyne. A tak vymýšlení _projekty_ a _koncepty_. (Ano, přijde den, kdy bude &#8222;[koncept](http://kcc.uelectronics.info/2014/08/26/bajkazyl/ "Bajkazyl")&#8220; mít pořádně negativní konotace!)

Jenže problém je, že se do péče o veřejný prostor a do akcí na jeho ozvláštnění pouští takoví lidé, kterým bych nesvěřil ani péči o hromadu kamení. Totiž: úředníci. Pošuci. Hipsteři. Komunitní nadšenci. Aktivisti všeho druhu. Výsledkem je ano, pár zajímavých věcí, které člověk ve veřejném prostoru rád potká, ale zároveň tuna balastu, kdy do veřejného prostoru vyhřezly něčí ambice a ego.

Veřejný prostor je jako potok. Chvála tomu, kdo na vhodném místě postaví mlýnek. Zbytek o něj &#8222;pečuje&#8220; tím, že do něj močí a ještě se u toho samolibě tváří: Takhle bude mít víc vody!

Projít veřejným prostorem, který &#8222;vzal za svůj&#8220; nějaký řádně naspeedovaný spolek starostlivců veřejného prostoru není &#8222;být součástí veřejného prostoru&#8220;. Je to překážková dráha, kde se musíte vyhýbat pomníkům toho, že někdo jiný chtěl veřejnému prostoru &#8222;pomoct&#8220;.