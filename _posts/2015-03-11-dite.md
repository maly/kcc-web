---
id: 915
title: Dítě
date: 2015-03-11T08:00:37+01:00
author: Martin Maly
layout: post
guid: http://kcc.uelectronics.info/?p=915
permalink: /2015/03/11/dite/
xyz_lnap:
  - "1"
categories:
  - Kuřecí
---
Dneska nežertuji.

Je vám dvacet a nemáte dítě, tak se na vás lidi koukají a říkají: &#8222;Však to přijde.&#8220;

Je vám pětadvacet a nemáte dítě. Lidi pomrkávají a říkají: &#8222;Bodejť, však ještě čas, to přijde.&#8220;

Je vám třicet a nemáte dítě. Lidi se tváří starostlivě a chlácholí vás, že určitě brzy. &#8222;Ale já dítě nechci!&#8220; jim řeknete, a oni se rozesmějí hlaholivým smíchem, že _počkejte, uvidíte&#8230;_

Je vám pětatřicet a nemáte dítě. Lidi se tváří překvapeně. &#8222;Nechtěl jsem dítě, tak ho nemám&#8230;&#8220; jim říkáte, a oni potřásají hlavama, že teda jako nevědí, ale hm, vaše věc.

Je vám čtyřicet a furt nemáte dítě. Lidi už pochopili, že to myslíte vážně, že se žádné _počkejte, uvidíte, jak budete rádi_ nekonalo, že prostě nemáte dítě.

Někteří to berou jako fakt, řeknou &#8222;vaše věc&#8220;, a je to pro ně opravdu vaše věc. Tyhle lidi mám rád, a oni ani nevědí, jak moc jsem rád, že _neprudí_.

Pak máte lidi, co sice řeknou _vaše věc_, ale občas na to téma _zavádějí hovor_. &#8222;A nevadí ti to?&#8220; &#8211; Nevadí. &#8211; &#8222;To ty říkáš jen tak, ale ve skutečnosti vím, že ti to vadí&#8230;&#8220; S nima nemá smysl dál diskutovat a buď si nastavíte jasný meze (&#8222;Tohle už NIKDY neřekneš!&#8220;), nebo se přestanete kamarádit.

A pak jsou lidi, u kterých to nečekáte. Velcí liberálové, zastánci svobodného trhu a kdesi cosi, a ti takhle najednou zasyčí: &#8222;No, víš, _pchchchc, pchchchch_, podle mě lidi, co nemají děti, _chchchch, chrmly, _jsou, a teď to jako neber osobně, _pchchchch, pchchchch, _vlastně jen příživníci, sobci, co myslí jen na sebe, a k stáru budou brát důchod od NAŠICH dětí&#8230; jsem ti jen chtěl říct.&#8220;

&#8222;Vlastně nejsou normální&#8230;&#8220;

&#8222;Vlastně jsou proti přírodě, to nepochopím u někoho tak inteligentního, že to nechápe.&#8220;

&#8222;Vlastně by vůbec neměli mít právo volit, protože nejsou zodpovědní!&#8220;

&#8222;By měli platit mnohem větší daně, protože společnosti nic nevrací!&#8220;

&#8222;By si měli uvědomit, co by se stalo, kdyby se jejich rodiče rozhodli stejně.&#8220;

&#8222;Vlastně vůbec nevědí, o čem je život a jaké jsou OPRAVDOVÉ hodnoty&#8230;&#8220;

&#8222;&#8230; ale nic proti tobě, to je tvoje věc, jsem ti jen chtěl říct.&#8220;

Jestli si právě říkáte, že jsem si tyhle řeči od stolu vymyslel, že si to sice lidi můžou myslet, ale přeci to nikomu nebudou říkat, tak vás zklamu: nevymyslel, a budou. A život vás naučí, že je lepší ukončit debatu, než se pokoušet vysvětlit, že &#8230; vlastně cokoli.

Před časem jsem si posteskl, že nevraživost _dětných_ k _bezdětným_ se věkem stává méně častá, zato když se vyskytne, tak je intenzivnější. Dozvěděl jsem se, že to tak vůbec není, že ve skutečnosti bezdětní nenávidí ty, co děti mají, a že si to tedy plně zaslouží. Tehdy jsem rozdal blokací jak na jarmarku.

Upřímné a srdečné díky za každého, kdo řekne &#8222;vaše věc&#8220; &#8211; a jako moji věc to opravdu vnímají!