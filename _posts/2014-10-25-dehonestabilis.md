---
id: 383
title: Dehonestabilis
date: 2014-10-25T07:00:16+01:00
author: Martin Maly
layout: post
guid: http://kcc.uelectronics.info/?p=383
permalink: /2014/10/25/dehonestabilis/
xyz_lnap:
  - "1"
categories:
  - Kuřecí
---
Nesleduju dění v zemi, mám svých starostí dost.

Dění ke mně proniká jen jako ozvěny událostí, jako vlnky&#8230; Jedna vlnka mi přinesla zprávu, že Klause jmenovali někam na nějaké místo v nějaké škole, a že se to setkalo s odporem v jistých kruzích.

Víme, jak se těm kruhům říká. Ale prý to je hnusné a ošklivé škatulkování a říkat někomu &#8222;pravdoláskař&#8220; je prý klišé a dělají to jen klausisti.

Oukej. &#8222;Pražská kavárna&#8220; je snad lepší?

Pár let dělám s médii a v médiích, a překvapuje mě, kolik lidí v novinách má právě tyhle sklony. Někteří opravdu věří v ideály občanské společnosti, jiní jen nesnáší Klause, a tak se staví na nejvzdálenější pól.

Být dnes v médiích rebel je tak snadné&#8230; Stačí napsat &#8222;Víte, ale v tomhle má Klaus pravdu&#8230;&#8220; Protože o tom, že _Klaus je idiot_, se v médiích nediskutuje. Prostě to je axiom, a pokud někdo tvrdí opak, tak&#8230; _Moment, on někdo tvrdí opak? Jak je to možné?_

A vy pak musíte psát &#8222;Rozhodně nejsem nějaký fanatický Klausův obdivovatel, ale má pravdu v tom, že&#8230;&#8220;, protože kdybyste to nenapsali, tak vám první kolemjdoucí kavárník řekne &#8222;jsi klausista!&#8220; a znamená to vlastně totéž, jako by řekl &#8222;s tebou se vůbec nemá smysl bavit, protože nechápeš Elementární Principy&#8220;.

Ale on to řekne, i když to napíšete&#8230;