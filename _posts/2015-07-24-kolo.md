---
id: 1501
title: Kolo
date: 2015-07-24T07:00:39+01:00
author: Martin Maly
layout: post
guid: https://kcc.misantrop.info/?p=1501
permalink: /2015/07/24/kolo/
xyz_lnap:
  - "1"
categories:
  - Kuřecí
---
Místo: Garáže OC Nový Smíchov. Nájezd od Radlické.

Vjedu dovnitř, a nic. Stojí se. Hm, ještě jsem nezažil, že by byl ucpaný příjezd&#8230; Tak se tak koukám, a najednou vidím, že v tom červeném autě dole se něco děje, že ho někdo obíhá, nasedá, jede dál&#8230; Hurá!

Popojeli jsme. Rána!

Ale už jsem byl dole, tak jsem viděl, oč jde. Ten člověk v červeném autě měl na střeše kolo. Jako že bicykl. Jízdní kolo. A jak ho tak tihle vozí &#8211; v pozici &#8222;nastojato&#8220;! Jenže tohle už moc nestálo, bylo spíš tak jako vyvrácené nabok. Původně snad stálo na střeše vpravo, dotyčný ho vyvrátil doprava, takže směrem ven. Předpokládám, že si ho tam vyvrátil, když zjistil, že neprojede. No a to &#8222;buch&#8220; bylo o tu železnou tyč, co se tam kinklá a udává maximální výšku vozu.

Pak to ještě prásknul o tu ceduli, co tam je, tuším že &#8222;první patro doprava, exit rovně&#8220;, prostě taková ta směrovka.

Najel k závoře, vzal si lístek, projel, a bum. Druhá cedule.

Pak odrbal přední kolo (od toho bicyklu) o ten pilíř, co tam je mezi závorama.

Ale jel statečně dál. Ujel pět metrů &#8211; a znovu BUM. Další tyč.

Už jsem byl za ním, tak jsem radši čekal, až se tyč dohoupe, nerad bych, aby se urvala a padla mi na vůz.

Nakonec hodil blinkr doprava, stočil volant, a po půl metru se tím kolem šprajcnul o nějakou trubku.

Nečekal jsem, až utrhne sprinkler, a opatrně jsem ho zleva objel.

Být to ve filmu, tak to jízdní kolo právě explodovalo v podobě ohnivé koule.