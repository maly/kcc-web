---
id: 643
title: Vinaři
date: 2015-01-04T08:00:20+01:00
author: Martin Maly
layout: post
guid: http://kcc.uelectronics.info/?p=643
permalink: /2015/01/04/vinari/
xyz_lnap:
  - "1"
categories:
  - Kuřecí
---
Jo, přiznám se, díval jsem se na to. [Ne v neděli večer](http://kcc.uelectronics.info/2014/12/31/televize/ "Televize"), ale většinou v pondělí nebo v úterý. V zásadě to bylo menší utrpení než HIMYM sezóny 4-9. Byl to takový prostý seriálek, plný zamýšleného a nefungujícího humoru, spolu s nezamýšleným humorem, většinou v oblasti jazykové.

Já jsem se zaměřil na několik detailů, které mě spolehlivě pobavily vždycky. Třeba na product placement. V každém díle bylo něco, co muselo stát vždycky logem ke kameře, a i přesto o tom postavy, naprosto nelogicky, měly nutkání promluvit. Třeba matka měla dialog se synem ohledně chování k ženám, a syn zničeho nic povídá: &#8222;Chceš chipsy?&#8220; Matka na to: &#8222;Ukaž, dám si, ráda&#8230; hmmm, jsou dobré&#8230;&#8220; Hlavně je natoč logem na kameru!

Tak třeba tohle byl moc pěkný moment.

Všechny ty kiksy, které seriálu vyčítali různí kritici, moraváci, pražáci, vinaři, &#8230;, to všechno je možná pravda, ale to pal čert, to mě tak moc nebralo. Pro mne měl seriál jiné světlé okamžiky &#8211; třeba ty chvíle, kdy člověk čekal na vtip, co musel přijít, a on fakt přišel! Anebo rozjímací chvíle vinařských instantních mouder, kdy se Postránecký zahleděl do kamery (ačkoli je to jediný český herec bez očí) a panwerichovsky zadeklamoval něco jako &#8222;Když už ryzlink jednou je&#8230; to víno, to je pot a mozoly&#8230;&#8220; (a přesně tak i chutná!)

Ale úplně nejlepší byl ten dramaturgický fór, totiž že seriál skončil zničeho nic uprostřed děje. Hele: Od prvního dílu, od expozice, bylo jasné, že ten vykulený pražský kluk skončí s tou moravskou buchtou, a že ten chasník by měl sbalit baskeťačku. Další dva volní byli Vlček a Kostková (její herectví by možná mělo být etalonem topornosti!), takže ti dva by to měli dát taky dohromady, protože tím spojí znesvářené rody. Tak. Okolo tohodle se točil děj dvou třetin dílů. Všechno k tomu směřovalo. Pražák přebral kamarádovi chasníkovi tu buchetku (a chasník mu za to dal jednu pěstí, a tím to haslo!), projeli vášnivým vzplanutím a od dílu, kdy synek pochopil, v čem je ta krása poctivé moravské práce a rozhodl se jít na vejšku do Brna, se už jen na sebe culili a drželi se za ruce. Jako by už neměli co hrát, páč problémy byly za nima a teď už jen ty pozitiva a sociální jistoty&#8230; V posledních dílech se i kokot Vlček odkokotil, takže cesta k nějakému vzplanutí s Kostkovou byla volná, ale místo toho se v posledních dílech dělo co? Místo toho se v posledních dílech jely historky! No a fajn, člověk by čekal, že v tom úplně posledním se to celé uzavře: chasník sklátí baskeťačku, Kostková lehne do brázdy s Vlčkem (protože vo tom ty předchozí díly byly, vo ničem jiným!) a všichni se zaradují a okoštují, dokud nepadnou. Ale místo toho přišel nejlepší fór, ha ha, totiž Kostková na špičce májky a další scénka &#8222;chasník nadbíhá baskeťačce&#8220;. Zazněl cimbál, všichni se oblíkli do krojů a byl konec, milé děti, ale dost možná se to všechno jen zdálo tomu místnímu policajtovi.

Já seděl u obrazovky a volal: &#8222;A jak to, kurva, dopadlo?&#8220;

No, to nevíme, a pokud se nestane něco fakt hrozného, tak se to už nikdy nedozvíme!