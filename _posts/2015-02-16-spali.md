---
id: 830
title: Spali
date: 2015-02-16T08:00:18+01:00
author: Martin Maly
layout: post
guid: https://kcc.misantrop.info/?p=830
permalink: /2015/02/16/spali/
xyz_lnap:
  - "1"
categories:
  - Kuřecí
---
Kde těch pětadvacet let byli? Kdo? No tihleti hlásní troubové ruské propagandy&#8230; Znáte to: &#8222;Zločinecký pakt NATO&#8220;, &#8222;fašistické Spojené státy&#8220;, &#8222;fašistická Západní Evropa&#8220;, &#8222;Západ nás chce zničit&#8220; a další poučky, co jste, pokud jste se narodili před rokem 1985, vstřebávali s mateřským mlékem. Vždycky mi připadalo, že tomu nevěří ani ti učitelé, co to vyprávěli, a že to dělají jen z donucení. Věděl jsem, že je pár &#8222;upřímných&#8220;, co tomu opravdu holdovali, ale s těmi se normální slušný člověk nebavil.

Pak zmizeli.

A teď jsou zase tady, chodí po ulicích a hlavně: píšou do diskusí, do komentářů, po sociálních sítích. &#8222;Co kdy pro nás Amerika udělala?&#8220; Nebo &#8222;Rusko nám vždy nezištně pomáhalo&#8220;. &#8222;Sovětský svaz byl proti Mnichovské dohodě, chtěli nám pomoci, ale hloupý Beneš vsadil na proradný Západ, který nás, jako vždycky, prodal&#8220;. Anebo &#8222;Raději svobodný s Ruskem, než loutka amerického fašismu&#8220;&#8230; Doslova, doslova stejné citáty. Teda ne úplně doslova &#8211; &#8222;Sovětský svaz&#8220; byl nahrazen &#8222;Ruskem&#8220;. Ale notičky jsou furt stejné: &#8222;Rusko, záštita míru, tmel slovanských národů, nositel pokrokových tradic&#8220;. Nebo na ekonomickou notu: &#8222;V Rusku máme spoustu upřímných přátel, co tradičně nakupovali československé výrobky, obrovské odbytiště, zločinný Havel tyhle tradiční vazby rozbil, což v Rusku dodneška nechápou, no a teď ty sankce, co nadiktovala fašistická EU, to všechno táhne naše podniky ke dnu&#8230;&#8220;

Kde byli těch pětadvacet let? Spali? No, spíš jim zavedli internet až před nedávnem. Do té doby jich bylo jen pár a byli osamocení. Dnes cítí, že jejich řeči padají na úrodnou půdu, že jich je víc, tak zesilují. Za každým hlásným troubou je stovka frustrátů, &#8222;proletářů všech zemí&#8220;, co zase dostali zpátky svého nepřítele a své bezpečí. Na to jsou zvyklí, s ním vyrostli.

Za komunistů jsem se utěšoval tím, že tyhle nesmysly žvaní ze strachu před perzekucí. Ale dneska mi tahle úleva chybí&#8230; Zvedají hlavy a vzpomínají si na tu posloupnost pohybů, kterou se zvedá zaťatá pěst. Co proti nim? To netuším&#8230;

Pamatujete se, jak jste se všichni uklidňovali, že &#8222;i kdyby byli komunisti ve vládě, tak neudělají nic hrozného, protože už nemají za prdelí Sovětský svaz&#8220;? No, tak už ho tam mají&#8230; Jaký to je pocit? Zatím dobrý?