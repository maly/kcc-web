---
id: 106
title: Movember
date: 2014-08-22T07:00:50+01:00
author: Martin Maly
layout: post
guid: http://kcc.uelectronics.info/?p=106
permalink: /2014/08/22/movember/
categories:
  - Kuřecí
---
Movember je akce, pořádaná proto, aby mladým mužům, co se celý rok holí, okolí připomnělo, proč to dělají. (Kromě hipsterů. Ti měli knírek ještě předtím, než byl Movember cool.)

A teď bych vám rád prstíčkem zašátral &#8211; víte kde? Ve svědomí! Ano, vám, co jste si někdy nechali narůst movembrovský knírek: zeptal se vás někdo, proč to děláte? Měli jste šanci mu říct: Dělám to _protože rakovina prostaty_, a měl by ses nechat taky vyšetřit / ten tvůj by se měl nechat taky vyšetřit? Anebo jste prostě měli knírek proto, že ti okolo měli knírek a vy jste chtěli podpořit dobrou věc?

Jinou výzvu ve stádiu, kdy se do ní zapojily kdejaké _celebrity_, Pavel Novotný trefně oglosoval: &#8222;<span style="color: #37404e;">Tak kolik kokůtků a kokotek ze společenského dna se ještě polije kýblem, ne proto, aby přispěli na dobrou věc, ale aby připomenuli svou skutečně ubohou existenci?&#8220;</span>

Až si budete letos nechávat růst knírek, tak si vzpomeňte, jestli víte, proč to děláte. Jestli při tom opravdu myslíte na rakovinu, připomenete to svým kámošům a zajdete si na vyšetření sami, nebo jestli jen _držíte movember_, protože to dělaj všichni chlapi z vašeho oddělení, je to pro dobrou věc a prostě zkrátka jste in a _znáte memy_&#8230; Protože pokud vy a váš kámoš nepůjdete na to vyšetření, tak jste jen &#8211; slovy Pavla Novotného &#8211; připomněli svou skutečně ubohou existenci, navíc podstatně slizčím způsobem než ti, co se polili kýblem vody.

PS: Víte, že na [vyšetření prostaty](http://www.vzp.cz/klienti/programy-prevence/preventivni-prohlidky/samovysetreni-varlat-prostaty-a-penisu) je možné jít i bez toho, abyste se u toho maskovali za východoněmeckého pornoherce z 80. let?