---
id: 808
title: Elektra
date: 2015-02-11T08:00:56+01:00
author: Martin Maly
layout: post
guid: http://kcc.uelectronics.info/?p=808
permalink: /2015/02/11/elektra/
xyz_lnap:
  - "1"
categories:
  - Kuřecí
---
Nejradši jsem měl Elektru. Teda prodejnu Elektro. V Lysé byla na náměstí Bedřicha Hrozného, co se tenkrát jmenovalo&#8230; vůbec nevím jak se jmenovalo. Nahoře na tom náměstí byly potraviny, kterým babička říkala &#8222;u Sedláčka&#8220;, a dole byla ta Elektra. Ještě jsem měl rád drogerii na tom druhém náměstí, a z jejich sortimentu pak nejradši &#8222;kvasnou zátku&#8220;. Ne, nic jsem nekvasil, ale vypadalo to jako křivule a já ji nasadil na zkumavku a nechal jsem probublávat plyny skrz nějaké kapaliny a sledoval jsem, co se děje&#8230; Jo, chemie mě taky bavila a s láskou vzpomínám na &#8222;hubení plísní plynným chlórem&#8220;, které přešlo ve &#8222;vytváření bílých fleků na vlhkých záclonách&#8220; a podpořilo můj protivný kašel, který jsem si paralelně vypěstoval páječkou a salmiakem.

Ale zpátky k Elektře. Spoustu zážitků ze socialistické Elektry mám. Asi nejlepší byl ten, jak jsem si chodil pro žárovky a vypínače a baterky k pultu kolem ledniček. Asi šest let tam stály stále stejné. Furt. Se stejnou cenou.

Nikdo je nikdy nekoupil, ale přesto všichni doma ledničky měli. I nové. Ale jiné!

Je to fascinující, že?

A až mi někdo vysvětlíte, podle jakého klíče prodávali v těchto Elektrách integrované obvody (7400 nebyl, ale 7438 ano, 7474 ne, ale 7475 ano&#8230;), tak padne jedno z velkých mystérií socialismu.