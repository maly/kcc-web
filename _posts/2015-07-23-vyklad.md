---
id: 1494
title: Výklad
date: 2015-07-23T07:00:54+01:00
author: Martin Maly
layout: post
guid: https://kcc.misantrop.info/?p=1494
permalink: /2015/07/23/vyklad/
xyz_lnap:
  - "1"
categories:
  - Kuřecí
---
Na Petrovi Koubském mám velmi rád jeho talent nalézt trefné stručné vyjádření.

Tuhle jsme spolu probírali ten rozdíl, který člověk vidí, když vezme do ruky anglickou populárně naučnou knihu, a nějakou českou. Většinou ta anglická jde po příkladech (i když člověk v tu chvíli ještě nemá teoretický background), krok po kroku postupuje nikoli od základů, ale od &#8222;aktuální zkušenosti, co člověk má&#8220;, zatímco ty české jdou od základů, od teorie, nad nimi staví složitější a složitější konstrukce, stále teorie, stále další konstrukce, a pak je někde příklad. V anglické je &#8222;vezměte kompas, omotejte ho drátem, připojte baterii a dívejte se, co se děje se střelkou&#8220;, v české bude &#8222;kdybychom vzali kompas, omotali ho drátem a připojili k baterii, střelka se vychýlí&#8230;&#8220;, když to řeknu s nadsázkou.

&#8222;Nojo, to je německý model výkladu,&#8220; povídá Petr. &#8222;V anglosaském modelu je autor zodpovědný za to, aby čtenář pochopil výklad. V německém modelu je za to odpovědný sám čtenář. V anglickém tě provedou, v německém ti dají sumu informací.&#8220;

No vida, geniální simplifikace. Rázem je spousta věcí jasná&#8230;

Třeba to, že v té [plánované knížce o elektronice](https://www.misantrop.info/naucim-vas-mluvit-elektronicky/) použiju anglosaský model. Takže od blikání LEDky se dostaneme k tomu, co to je LED, proč to svítí, a přes to k napětí a proudu a troše teorie.

Kdybych použil německý model, začnu elektronem, půjdu k náboji, vodivosti, proudu, napětí, odporu, magnetismu, levá ruka drží cívku, pravá ruka je těžká&#8230; _Už spíte?_