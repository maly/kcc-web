---
id: 341
title: Blogování
date: 2014-10-27T07:00:48+01:00
author: Martin Maly
layout: post
guid: http://kcc.uelectronics.info/?p=341
permalink: /2014/10/27/blogovani/
xyz_lnap:
  - "1"
categories:
  - Kuřecí
---
Tuhle zase někdo nadával na blogy, jako že to byla slepá cesta vývoje mezi Geocities a Facebookem. Nesouhlasím, a mám pro to několik důvodů.

Blogy přinesly do mainstreamu několik zásadních věcí. V první řadě RSS &#8211; syndikační formáty. Možná jsou dneska RSS čtečky jako takové minoritní, ale ve své době ji měl skoro každý, což vyvolalo tlak na vydavatele obsahu, aby syndikaci nabízeli. Což s sebou neslo několik velmi podstatných vedlejších efektů. Zaprvé, vydavatelé si zvykli na to, že jejich články lidé čtou i jinak než ve webovém prohlížeči. To pomohlo trochu nahlodat extrémní soustředění na dokonalou formu a přidat důraz na obsah. No a zadruhé to usnadnilo cestu strojovému zpracování obsahu.

Stalo by se to bez blogů? Těžko říct, spíš ne. V začátcích se velká média (alespoň v ČR) stavěla k syndikaci poměrně odmítavě (&#8222;nebudeme náš obsah dávat někam jinam&#8220;), na rozdíl od bloggerů (&#8222;chci svůj obsah šířit&#8220;). RSS se ukázalo jako &#8222;šikovný způsob&#8220;, a když jej začali využívat lidé, zpětně to tlačilo na média.

Blogům velmi pomohl nástup Google. Blogy měly, na rozdíl od tradičních webů, líp strukturovaný a častěji aktualizovaný obsah, takže je Google měl &#8222;radši&#8220;. Zároveň (alespoň ty české) fungovaly jako &#8222;melting pot&#8220;, kde si celá jedna generace webdesignérů, webdeveloperů, UX a podobných prakticky vyzkoušela všechny možné experimenty se SEO, s XHTML, CSS a s podobnými oblastmi. Dneska tyhle zkušenosti za krvavé peníze prodávají klientům. 🙂

Blogy přinesly kulturu vzájemného odkazování. V extrémní variantě to byl takzvaný &#8222;blogroll&#8220;, tedy seznam doporučených odkazů, a vyhození nebo přidání odkazu do tohoto seznamu na nějakém blogu vyvolalo leckdy sáhodlouhé diskuse. Na druhou stranu srovnejte situaci se &#8222;zpravodajskými weby&#8220;, které v ČR [neodkážou](http://www.misantrop.info/online-media-a-odkazy-kapitola-68/), kdyby čert na koze jezdil&#8230;

Takže minimálně v ČR to máme:

  * praktickou evangelizaci CSS, SEO a nových webových technologií. Kdo by to jinak dělal? Interval, Builder a Lupa? Stěží!
  * strojově zpracovatelný obsah
  * posílení role sémantiky a oddělení obsahu od formy