---
id: 478
title: Náboženská policie
date: 2014-11-19T07:00:34+01:00
author: Martin Maly
layout: post
guid: https://kcc.misantrop.info/?p=478
permalink: /2014/11/19/nabozenska-policie/
xyz_lnap:
  - "1"
categories:
  - Kuřecí
---
Člověk čte zprávy z Íránu o náboženské policii a jeho liberální ateistické já se bouří: _Tyjo, taková hovadina, proč je lidi poslouchají? Kdo má sakra právo rozhodovat o tom, jak mám chodit oblíkaný a dělat z toho povyk? Co mi je do toho, co nějaký pouštní sodomita před staletími řekl o oblékání? Já tam být, tak se s nima hádám, tak bych jim odporoval, tak bych&#8230;_

No, máte šanci. Naší náboženskou policií jsou právě teď aktivisté, co na internetu hlídají genderová témata a běda, když překročíte nějaké nařízení tohoto náboženství. Můžete být třeba špičkový vědec, ale pak [přijdete na tiskovku ležérně v tričku s motivy z takzvané americké retuše (airbrush)](https://www.bbc.com/news/blogs-trending-30055278) a spustí se neskutečné furore a povyk internetové náboženské policie, která je schopná vás znectít, dořvat, uspořádat na vás hon, profesně vás zlikvidovat (stejný princip jako za socialismu: Víte, vy nejste zakázaný, ale vaše vystoupení by mohlo přinést nějaké problémy&#8230;), donutit vás k veřejným omluvám a pokáním.

Takže jestli se chcete bouřit proti útlaku a nesvobodě ze strany _strážců kultu_, tak jděte a řekněte jim: _FUCK OFF! Nebudu se omlouvat za to, co mám na sobě!_

_Stejně se nejvíc těším na epickou bitvu internetové genderové policie s hiphopovou scénou, kde se to zobrazováním vyzývavě oblečených žen jen hemží, a ty texty, v nich jsou někdy i neuctivější vyjádření na adresu žen, než uslintané rádoby macho poznámky řečníků na IT konferencích!_