---
id: 971
title: Kontroverzál
date: 2015-03-26T08:00:34+01:00
author: Martin Maly
layout: post
guid: http://kcc.uelectronics.info/?p=971
permalink: /2015/03/26/kontroverzal/
xyz_lnap:
  - "1"
categories:
  - Kuřecí
---
Osud nebo jiný troll tomu chtěl a já se za poslední cca měsíc setkal, alespoň virtuálně, s kusem svého fanklubu. Chlápci, kterým jsem kdysi šlápnul na kuří oko, především tím, že jsem a že nemlčím.

Jeden spustil: &#8222;Aha, to jste vy?! Vy jste mě docela hnusně hejtoval!&#8220; Ale notak. Napsal jsem, že píšete kraviny. &#8222;Ne, hnusně jste se do mne pustil&#8230;&#8220; Naštěstí musel jít na další část konference a já šel pryč, takže už to nepokračovalo. Nojo, no&#8230; Když on chce být _kontroverzní_, a tak píše uměle vyhrocené články konfrontačním stylem &#8222;&#8230; a kdo se mnou nesouhlasí, ten tomu nerozumí a ať radši mlčí&#8220;. Jo, zareagoval jsem na to nějak mimochodem, kdo si chcete počíst, tak [zde](http://www.misantrop.info/rss-o-sto-sest/). Před nedávnem vydal další &#8222;ostrý konfrontačně laděný jednoznačný článek&#8220;, ale ten mi za reakci ani nestál.

Tuhle zase přede mnou někdo zmínil člověka, jehož neschopnost poslat tiskovou zprávu svého času pobavila několik desítek lidí v čele s Živě. Stál a furt dokola dupal nožičkou, že nikomu nic nepošle, protože média jsou líné prdele, páč kdyby nebyly, tak by o jeho službě, kterou tolik let provozuje, nadšeně psaly, a místo toho píšou o Google&#8230; Napsal jsem o tom takový komentář &#8211; ani ne tak o něm, jako spíš o stavu věcí, [počtěte si](http://www.misantrop.info/drazi-kozovrazi). Každopádně pro něj jsem nějak od té doby taky neoblíbený, po kratším googlení najdete, že mě nazval slovy &#8222;ubožák a sebestředný hnusák&#8220; (dokonce si prý myslel, že větší ubožák et hnusák není). Nojo. Prý jestli by mi nevadilo s ním spolupracovat. Vadilo, ale doufám, že jemu víc.

Miluju tyhle pány, co chtějí být kontroverzní a razantně vstoupit do veřejného prostoru s nějakým _stejtmentem_, a poměrně slabý odpor je rozvibruje až k takovému pohnutí. Co k tomu dodat? Snad jen, že _buď kontroverzní jsi, anebo se snažíš. Ale je v tom sakra velkej rozdíl._ Asi jako mezi &#8222;být známý&#8220; a &#8222;snažit se být známý&#8220;. Angličtina pro to má slovíčko _wannabe_. Tak &#8211; na vaše další _kontroverzní prohlášení!_