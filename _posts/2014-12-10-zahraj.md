---
id: 579
title: Zahraj
date: 2014-12-10T08:00:24+01:00
author: Martin Maly
layout: post
guid: http://kcc.uelectronics.info/?p=579
permalink: /2014/12/10/zahraj/
xyz_lnap:
  - "1"
categories:
  - Kuřecí
---
&#8222;Hele jako dobrý, ale zahraj něco pro lidi!&#8220;

Znáte to&#8230; Teda asi spíš ne, ale ti z vás, co někdy dělali diskotéku nebo jinou poslechovou akci, to stoprocentně znají. Připravíte si dramaturgii. Vyberete zajímavé kousky, které pustíte. Fakt jako legendární kapely, co utvářely sound, bla bla bla. Všechno to do sebe sedí, připadáte si jako učitel hudby, co dnes večer posluchačům vysvětlí, jak Grand Funk Railroad vydláždili cestu pro Jefferson Airplane, kteří pak otevřeli brány Jefferson Starship, čímž připravili scénu pro Alan Parsons Project&#8230; A tak to tam sázíte a vtipným, leč přesto poučným spojovacím slovem provázíte, a najednou se zjeví ten chlápek a telecím hlasem zaburácí: &#8222;Zahraj něco pro lidi!&#8220;

Cywe, hrál jsem snad doteď pro dobytek?

&#8222;Né, zahraj něco pořádnýho!&#8220;

Moje noční můra byla &#8222;pusť tam Mňágu nebo Dórsy!&#8220; Jedete si takhle svůj alternativní set, od Residents přecházíte ke Kraftwerku, když tu náhle přijde chlapec s náhrdelníkem z kozích bobků a zakňourá: &#8222;Pusť tam Dórsy!&#8220; Dyk jsem je už hrál! &#8222;To nevadí, pust je znovu, Morrison je nejlepší zpěvák, jaký kdy žil!&#8220;

A pak jednou přijde ten okamžik, kdy vám dojde, že, vole, na vaše intelektuální výlety do světa náročné hudby není nikdo zvědavej, to si můžeme dát na afterparty, teď se prostě PAŘÍ, a začnete to tam flákat, jednu pecku za druhou, víte, co lidi mají rádi, střílíte po nich vypalovačkama ze šedesátejch a prokládáte to novejma flákama a největší ocenění je, když za váma přijde paní provozní a huláká &#8222;Už mě nech bejt, už tu trsám půl hodiny a už nemůžu!&#8220;

A vy pak jdete domů a říkáte si: Jo, tohle byla dobrá akce. Sice jsem nepovznesl ducha a nepředal ponaučení, ale lidi kvičeli blahem a kdyby jim ještě síly stačily, tak mě nosej dokola kolem&#8230;

Druhej den si říkáte: Nerezignoval jsem? Neshodil jsem svoji laťku, nepoložil jsem svou hudební čest na oltář hitovek? A pak vám dojde: Vole, ty nejsi učitel dějin, ty si dýdžej a když jdeš na směnu za gramce, tak tam jsi proto, aby se lidi odreagovali, pobavili, aby si to užili! Lidi se mají bavit, pro tebe to je šichta. Jo, něco malýho experimentálního sem tam, nebo si udělej poslechovku, ale sobotní večer, vole, to se kalí!

Ponaučení si v tom najděte každý to svoje.