---
id: 1374
title: Státní
date: 2015-06-22T07:00:16+01:00
author: Martin Maly
layout: post
guid: http://kcc.uelectronics.info/?p=1374
permalink: /2015/06/22/statni/
xyz_lnap:
  - "1"
categories:
  - Kuřecí
---
Chybí nám tu státní PR.

Ne propaganda, té je všude dost. Chybí tu pravé PR. Tedy něco, co se stará o komunikaci s veřejností.

Chybí tu někdo, kdo bude odpovídat lidem na jejich obavy, otázky a strachy. A ty odpovědi nesmí být propagační, [povýšené](http://kcc.uelectronics.info/2015/06/18/cechackove/) ani tendenční. Musí být jasné, ověřitelné, pochopitelné, komplexní.

Nejen ohledně imigrantů. Ohledně všeho! Ohledně očkování, ohledně EU, ohledně dalších věcí, které stát dělá. Protože když není &#8222;státní PR&#8220;, totiž když stát nekomunikuje se svými občany, tak jediné informace, co lidé dostávají, jsou ty procezené redakcemi místních médií a podmédií.

Třeba teď vyšla zpráva o tom, že ČR [posiluje v konkurenceschopnost](http://zpravy.e15.cz/domaci/ekonomika/cesko-si-v-konkurenceschopnosti-polepsilo-slabinou-jsou-ale-inovace-1201528)i, má [nejlepší potraviny z postsocialistických zemí](http://www.hlavnespravy.sk/potraviny-v-cechach-su-najlepsie-v-postsocialistickych-krajinach-slovensko-poskocilo-v-rebricku-vyssie/372947), máme [nejlevnější elektroniku a auta v EU](http://zpravy.e15.cz/byznys/obchod-a-sluzby/cesko-ma-nejlevnejsi-elektroniku-a-auta-v-eu-celkove-je-pate-1201498)&#8230; A o čem se hovoří? O imigrantech, korupci, nutnosti zavřít Nečasovou a povinnosti online evidovat tržby.

Ano, není to jednoduché. Postavit se před lidi, kteří chtějí věřit, že se mají špatně, a říct jim, že se špatně nemají. Jsou schopni vás ukamenovat, protože oni aktivně hledají to, v čem se mají špatně, a v tom se pak _ad nauseam_ nípají, dokud jim to špatné nepožere celý mozek. [Pak jsou spokojeni](http://kcc.uelectronics.info/2015/06/17/beda/). Ale to neznamená, že to není třeba dělat. Naopak!

Je potřeba někoho, kdo promluví za stát, vysvětlí, co to znamená, zároveň vyjádří i to, že vnímá negativní věci, upozorní, že na problémech lze pracovat, ne se jimi nechat zavalit, a pogratuluje občanům, protože úspěchy ČR jsou jen a pouze úspěchy jejích občanů.

Ale nikdo takový není, stát ke věcem spíš mlčí a mlží, a jediné, co máme, je pětadvacet let dementních politických debat, žvástů a politikaření v pravé poledne v televizi.