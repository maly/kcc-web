---
id: 1284
title: Gesto
date: 2015-06-01T07:00:08+01:00
author: Martin Maly
layout: post
guid: http://kcc.uelectronics.info/?p=1284
permalink: /2015/06/01/gesto/
xyz_lnap:
  - "1"
categories:
  - Kuřecí
---
Odjíždím z podzemních garáží Nový Smíchov, čekám u toho semaforu na Radlické, a koukám, že vedle mne v autě čeká taky paní, a v puse drží ještě parkovací lístek.

Jako asi většina lidí. Honem, honem, vzít, zvedne se závora, teď vyrazit, dát přednost všem okolo, zmatky, stres, nepravidelná stolice, a ještě u toho myslet na lístek, že&#8230; Taky se mi stává, že se zamyslím.

No a paní se zjevně zamýšlela ještě na semaforu. Čekali jsme, koukali jsme různě kolem sebe, a já si říkám: Měl bych ji asi upozornit!

Jenže &#8211; jak? Ne, vážně: Jak? Zkuste si představit gesta, kterými naznačujete &#8222;něco v puse&#8220;, popřípadě &#8222;vytáhnout něco od pusy&#8220;, spojte ho s gestem &#8222;vy&#8230;&#8220;, teď to několikrát zopakujte&#8230; Vidíte?! Oplzlost!

Ještě by si paní myslela, že jsem nemrava, co jí naznačuje nějaké explicitní nabídky, a šla by mi dát pár facek.

Ten trapas, až bych jí pak vysvětloval, že jsem tím myslel něco jiného.

A co teprv ten trapas, kdyby kývla a já pak vysvětloval, že jsem tím myslel něco jiného!

Zkrátka, pro takovou situaci asi není vhodné pantomimické gesto. Ale mělo by být!