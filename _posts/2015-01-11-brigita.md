---
id: 683
title: Brigita
date: 2015-01-11T08:00:14+01:00
author: Martin Maly
layout: post
guid: http://kcc.uelectronics.info/?p=683
permalink: /2015/01/11/brigita/
xyz_lnap:
  - "1"
categories:
  - Kuřecí
---
Byl rok osmdesát čtyři, nebo tak nějak. O prázdninách jsem seděl u babičky a dědy a ladil jejich rádio VEF 206. Nudil jsem se, protože můj oblíbený Klub dětí šel až od dvou, a bylo teprv po obědě, a tak jsem si projížděl různé stanice. Děda měl po displeji čárky, kde mu vysílala Svobodná Evropa a kde Hlas Ameriky, a já točil tím obřím voličem, přepínal jsem krátkovlnné rozsahy 1 až 6 a protože jsem věřil tomu, co mi tehdy sousedovic kluk nakukal, totiž, že když dám na anténu magnet, tak budu schopen chytit signál z družice, tak jsem pečlivě pátral, jestli neuslyším kosmonauty.[<img loading="lazy" class="aligncenter size-full wp-image-684" src="http://kcc.uelectronics.info/wp-content/uploads/sites/8/2015/01/013vef206.jpg" alt="" width="635" height="585" srcset="https://kcc.uelectronics.info/wp-content/uploads/sites/8/2015/01/013vef206.jpg 635w, https://kcc.uelectronics.info/wp-content/uploads/sites/8/2015/01/013vef206-300x276.jpg 300w, https://kcc.uelectronics.info/wp-content/uploads/sites/8/2015/01/013vef206-624x575.jpg 624w" sizes="(max-width: 635px) 100vw, 635px" />](http://kcc.uelectronics.info/wp-content/uploads/sites/8/2015/01/013vef206.jpg)A co byste řekli? Ladím, ladím, většinou to jen šumělo, když tu najednou slyším ženský hlas, co česky říká:

Tři &#8211; jedna &#8211; tři. Tři &#8211; jedna &#8211; tři. Devjet &#8211; devjet &#8211; nul &#8211; tři &#8211; vosum. Devjet &#8211; devjet &#8211; nul &#8211; tři &#8211; vosum. Nul &#8211; nul &#8211; štyry &#8211; devjet &#8211; dva. Nul &#8211; nul &#8211; štyry &#8211; devjet &#8211; dva.

a furt dál a dál&#8230; Poslouchal jsem to jako uhranutý. Pak jsem si vzal sešit a ty čísla jsem zapisoval, celý jeden blok (jako blok čísel, ne že jsem popsal celý sešit). Ne, to rozhodně nebyly družice, to mi bylo jasné. A protože jsme za lesem měli Milovice, tak jsem si říkal, že jde o nějaké vojenské vysílání. Tyjo, klukovské dobrodrůžo jak vyšité. Pjet &#8211; pjet &#8211; pjet. Pjet &#8211; pjet &#8211; pjet. Pjet &#8211; pjet &#8211; pjet. Nul &#8211; nul &#8211; nul. Konec. Konec.

Byl to lehce zvláštní zážitek. Ten strojový ženský hlas, ta čísla, výslovnost &#8222;vosum&#8220; a &#8222;nul&#8220;&#8230;

Teď jsem si na to vzpomněl, když jsem se proklikl omylem na [nějaké video](https://www.youtube.com/watch?v=-c7hCWwTlrY), kde bylo cosi o &#8222;mysteriózním vysílači, co pořád pípá a občas pronese něco rusky&#8220;. Pohledal jsem, a našel jsem! Kdyby vás to zajímalo, tak jsem poslouchal nejspíš [S10](http://www.numbers-stations.com/S10) a [S17](http://www.numbers-stations.com/S17). A mají tam i vzorky vysílání. Plus víc informací na webu [Příjem!](http://priyom.org/number-stations/slavic) (vskutečnosti Priyom, ale vy víte&#8230;) Včetně toho, že se [k provozování jedné takové vysílačky přiznalo ministerstvo vnitra](http://priyom.org/blog/czech-intel-confirms-it-used-to-run-a-numbers-station) a že je k dispozici i dokument, který se zmiňuje o tom vysílacím přístroji a jmenuje ho (vlastně ji): byla to [BRIGITA](http://priyom.org/blog/priyom-releases-a-top-secret-document-about-numbers) (výrobek NDR), a nebyla moc spolehlivá.

_BTW, není to náhodou totéž, co se objevilo na konci ([čas 6:08 a dál](http://youtu.be/ombph1uvH0c?t=6m8s)) nahrávky německé skupiny &#8222;O.K.&#8220; z roku 1988? I když tady ta paní používala &#8222;nula&#8220;, ne &#8222;nul&#8220;&#8230;_