---
id: 769
title: House
date: 2015-02-01T08:00:56+01:00
author: Martin Maly
layout: post
guid: http://kcc.uelectronics.info/?p=769
permalink: /2015/02/01/house/
xyz_lnap:
  - "1"
categories:
  - Kuřecí
---
Má to trošku souvislost s [Jako lidi](http://jakolidi.cz). Někdy máme tendenci odpouštět, či lépe _strpět_, hrubost, protože máme nejasný dojem, že hrubost jaksi patří k prominutelným atributům vysoké kvalifikovanosti. Píšu o tom [jinde](http://www.misantrop.info/omyl-house/).

Připomnělo mi to scénku jednoho mého známého, který vyhazoval z IT týmu programátora od pánaboha. Extrémně šikovný, výkonný řešitel problémů, ale v mezilidském kontaktu taky extrémní kokot. Všichni pro něj byli neschopní idioti a se všemi taky tak jednal. Při vyhazování se nadřízeného ironicky ptal, co tedy jako bude dál dělat, když on, který je zdaleka nejšikovnější, tedy odejde?! Jestli to budou dělat ti neschopní? A pokud ano, tak tedy potěš pámbu, vždyť to bude hrozné&#8230; A známý mu řekl, že pokud si má vybrat mezi jedním sociopatickým superhrdinou, co mu zlikviduje celý tým a čtyřmi normálními lidmi, tak dá přednost té druhé variantě. Ano, sice to bude trvat delší dobu a možná tam bude víc chyb, ale bude to jednodušší řídit a lidi nebudou znechucení.

A zvedl se hlas lidu serverového: &#8222;Kam ta doba spěje, hrůza, debilizace, americké vymoženosti, vysmátý frikulín má práci a vysoce kvalifikovaný odborník ne&#8230;&#8220; No, je to tak. Pokud je vysoce kvalifikovaný odborník taky píčus jako vrata, může si ho dovolit pouze taková firma, která si k němu může pořídit i filtr, co ho izoluje od zbytku lidí (model &#8222;mozek v láhvi&#8220;). A těch je opravdu docela málo.