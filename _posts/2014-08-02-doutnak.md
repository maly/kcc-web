---
id: 9
title: Doutnák
date: 2014-08-02T08:36:07+01:00
author: Martin Maly
layout: post
guid: https://kcc.misantrop.info/?p=9
permalink: /2014/08/02/doutnak/
categories:
  - Kuřecí
---
Def: Anarchistická revue, která probíhá v komentářích na Lupě. Je to parapublicistický magazín, tvořený čtenáři, který se někdy týká toho, o čem je článek, častěji však politické debaty, vedené v duchu ajťáckého socialismu, což je zvláštní mix přesvědčení, že:

  * software má být zdarma
  * ale programátoři by měli mít vysoké platy
  * a nemají je proto, že jsou nad nimi neschopní manažeři
  * kteří nehledí na kvalitu, ale jen na zisky
  * a proto vzniká naprosto mizerný software, bloatware a fujwáre
  * za což mohou především neschopní lepiči kódů a webaři
  * kteří by nikdy bankovní systém v Javě nenapsali a žádný příčetný manažer by jim to ani nedal
  * jenže příčetní manažeři nejsou, když stejně všechno řídí tajné služby
  * a Facebook je k tomu, aby je špehoval
  * amen.

Takže pak přijde Dočekal, hodí jim maso &#8222;Snowden říká, že nemáte nikomu věřit&#8220;, a u toho se objeví komentář, že [sa mu to moc nepáči, lebo](https://www.lupa.cz/clanky/snowden-rika-ze-nemame-verit-googlu-muzeme-ale-verit-vubec-nekomu/nazory/655843/):

> V postsnowdenovskom svete ako používateľ Debianu a Toru predpokladám, že pri mojom mene svieti príznak &#8222;zachytené dáta archivovať dlhšie.&#8220;

Myšlenka jak vrata. Jasně, vole, ty a tvoji kámoši ze serverovny s Debianem a Torem jste zájmové osoby jak Brno, protože vás NSA nerozezná od fundamentalisty se Stingerem. Nejen že vám tam všem svítí příznak &#8222;Úzkostlivě sledovat&#8220;, ale je tam i &#8222;Zachycená data posílat na Bilderberg a iluminátům&#8220; a sám Obama ten příznak z Oválné pracovny nastavoval, protože by neusnul, kdyby věděl, že za deset let nebude k dohledání, na jaké diskusní fórum jsi včera lezl.