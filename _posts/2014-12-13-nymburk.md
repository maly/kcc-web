---
id: 534
title: Nymburk
date: 2014-12-13T08:00:15+01:00
author: Martin Maly
layout: post
guid: http://kcc.uelectronics.info/?p=534
permalink: /2014/12/13/nymburk/
xyz_lnap:
  - "1"
categories:
  - Kuřecí
---
Bych měl asi něco vysvětlit.

Ano, vyrůstal jsem ve vesnici poblíž okresního města Nymburk. Pokud jste někde z okolí, tak víte, kde Nymburk leží, pokud jste z větší dálky, tak nejspíš ne. &#8222;U Plzně?&#8220; a &#8222;Někde v severních Čechách, ne?&#8220; byly ty nejčastější otázky. Ne, ne, čtyřicet kiláků od Prahy, říkával jsem já a všichni na to kroutili hlavou&#8230; &#8222;U Poděbrad&#8220; jsem říkal později, a to už lidi věděli.

Nymburk totiž je naprosto nudné středočeské okresní město, kde není nic zajímavého, kromě toho, že tam jsou obrovské železniční opravny a lokomotivní depo. Takže pokud někdo věděl zcela přesně, kde je Nymburk, byl to většinou železničář.

Železniční opravny tvořily ve spojení s dalším nymburským fenoménem, totiž bicyklem, unikátní mix, právem nazývaný &#8222;malá Čína&#8220;. Totiž když ve tři hodiny zahoukala &#8222;padla&#8220;, tak se z bran opraven vyvalily zástupy dělníků na bicyklech, co supěly do nadjezdu a spolehlivě zabraly celou šířku vozovky.

Tomu všemu pak vévodil nápis &#8222;Dráha Nymburku chlebem, Nymburk dráze pojmem&#8220;!

A tímhle je vlastně řečeno vše podstatné.

Vlastně ne, ještě něco je potřeba říct: Nymburku se říkalo &#8222;Jakešova Lhota&#8220;. Docela právem.

Za těch pětadvacet let mi k srdci moc nepřirostl. Spíš vůbec ne. Nejsme &#8222;náturou kompatibilní&#8220;.