---
id: 883
title: Burza
date: 2015-03-01T08:00:33+01:00
author: Martin Maly
layout: post
guid: http://kcc.uelectronics.info/?p=883
permalink: /2015/03/01/burza/
xyz_lnap:
  - "1"
categories:
  - Kuřecí
---
Před časem jsem tu nadhodil takovou vizi jednoduché [burzy nevyužitých her z Humble Bundle](http://kcc.uelectronics.info/2014/08/04/humblebundle/ "Humblebundle"). Nakonec na to nebyl čas ani nálada to dělat, taky jsem si říkal, že to třeba někdo udělá&#8230; no, neudělal.

Tuhle jsem se zase díval na HB a viděl jsem tu spoustu her, co tam mám dvakrát a co fakt neužiju, a začala mě v hlavě _svědit myšlenka_. Sice jsem o víkendu chtěl dělat něco jiného, ale nakonec jsem na to sedl&#8230;

Když jsem byl v půlce, tak jsem se, já bloud, _pochlubil_ tím, že něco takového dělám. Okamžitě mi komentátoři vysvětlili, že to je zbytečné, protože to už funguje jinde (Steamgifts apod.) Tak jsem se na SteamGifts podíval a zkonstatoval jsem, že to nechápu. Pak mi ještě vysvětlili, že to je úplná hloupost, protože to stejně sebere všechno první kolemjdoucí, aby mohl s kódama kšeftovat &#8211; aniž by tedy kdokoli tušil cokoli o tom, jak to mám vymyšlené.

Docela mě to znechutilo, říkal jsem si, že si radši půjdu lehnout a vyseru se na to, abych něco dělal, ale ono zbývalo dodělat už jen jednu funkci, tak jsem to dodělal.

Princip je jednoduchý: Máte kód, nepotřebujete ho, tak ho tam dáte. Buď anonymně, nebo přihlášený via Twitter. Pokud naopak nějakou hru chcete, vyberete si ze seznamu volných, kliknete, a dostanete ji na svůj Twitter jako &#8222;direct message&#8220;. Což samosebou vyžaduje, abyste followovali [@staryhrac](https://twitter.com/staryhrac).

No, a teď troška těch omezení: Můžete si vzít jen jednu hru za šest hodin. Další až po šesti hodinách. Pravděpodobnost, že nějaký zájemce o hry má dvacet Tw účtů je dost nízká na to, abych to dál už neřešil. Ti, co kódy přidávají, mají tuhle šestihodinovou čekací dobu zkrácenou podle toho, kolik her vložili &#8211; to je první bonus pro přispěvatele. Druhý bonus je ten, že se dostanou k nově vloženým hrám dřív než ti, co jen stahují. Normální uživatel, který nenahrál jediný kód, se k nově vložené hře dostane až po cca 24 hodinách od vložení a má tam tu pauzu šesti hodin. Člověk, který vložil dostatečné množství her, žádnou pauzu nemá a k novým kouskům se dostává okamžitě.

Vůbec nevím, jak se to chytne a jestli to někdo použije, ale zanedlouho to spustím. Jestli máte někdo chuť poslat svoje nevyužité hry z Humble Bundle, napište mi, řeknu vám, jak je vložit&#8230;

[<img loading="lazy" class="aligncenter size-large wp-image-884" src="http://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01-1024x784.png" alt="screenshot-oldplayer.cz 2015-02-28 19-50-01" width="625" height="479" srcset="https://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01-1024x784.png 1024w, https://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01-300x230.png 300w, https://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01-624x478.png 624w, https://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01.png 1221w" sizes="(max-width: 625px) 100vw, 625px" />](http://kcc.uelectronics.info/wp-content/uploads/sites/8/2015/02/screenshot-oldplayer.cz-2015-02-28-19-50-01.png)