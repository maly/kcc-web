---
id: 645
title: Služby
date: 2015-01-12T08:00:25+01:00
author: Martin Maly
layout: post
guid: https://kcc.misantrop.info/?p=645
permalink: /2015/01/12/sluzby/
xyz_lnap:
  - "1"
categories:
  - Kuřecí
---
jsou u nás hrozné&#8230;

To je takové konstantní hekání _napříč společností_. Na čem jiném by se měli lidi shodnout než na tom, že chování číšníků a řemeslníků a dalších _služeb_ je nic moc. A k tomu si hodíme národní flagelantství.

Helejte, na dovolených sleduju drobné situace všedního dne. Třeba jak se k vám chová právě ta obsluha v restauraci. Teď na té poslední se číšníci potkávali, kmitali po place, no prostě na jedničku. A někteří hosté to oceňovali tím, že na ně luskali, prstem ukázali (&#8222;SEM DOLEJ!&#8220;), ani se na číšníka nepodívali, byl pro ně vzduch. Tyjo, chováme se tu k našim číšníkům vlastně hrozně slušně, na to, jak se někdy chovají oni&#8230;

Ale o tom jsem dneska nechtěl točit. Dneska chci trošku zarýpat do toho, že někomu připadá správné _vyfakovat opruza_. Jako že když se zákazník moc ptá a moc rýpe, tak je to prudič, a zaslouží si takové nějaké &#8222;hele, tak buď chcete, nebo ne, a jestli ne, tak běžte, nezaclánějte, beztak jste zavšivená socka, co u nás nic nenakoupí&#8230;&#8220;

Cože? No jako jo, zasloužil si to. [Setřít debila, a jde se dělat byznys](https://jakolidi.cz/cukrarna-u-draka/#comment-1763580761). A nějak to zaobalovat do těch korporátních zmrdispeaků, jako že mu děkujete za názor, no to fuj, takové lezení do prdele. Přece jste rovní lidé!

A tak jiní _rovní_ fakují vás, protože pro každého někdo debil a každý někomu debilem. No a oba si pak stěžujete, jak se u nás neumí lidi k sobě chovat slušně.

Říká se, že kdo nevolí, nemá právo si stěžovat na politiku. Jak se to vezme. Ale stoprocentně bych podepsal, že komu připadá v pořádku ve firemní komunikaci &#8222;vyfakovat magora&#8220;, tak si nemá nejmenší právo stěžovat, jak se k němu chovají v restauraci, na úřadě, na silnici&#8230;