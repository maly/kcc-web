---
id: 142
title: Lábus
date: 2014-08-20T07:00:26+01:00
author: Martin Maly
layout: post
guid: https://kcc.misantrop.info/?p=142
permalink: /2014/08/20/labus/
categories:
  - Kuřecí
---
Když jdete do řeznictví pro salám Herkules, řeknete &#8222;deset deka Herkulese&#8220;, nebo &#8222;deset deka Herkula&#8220;?

Já říkal &#8222;Herkula&#8220;, ale několik nedorozumění vedlo k tomu, že kupuju radši ten balený.

Totéž salát Bakchus. Nebo Prius. S Priusem, s Bakchusem, s rámusem nad lesem&#8230;

Augustus (_s Augustusem_) nebědoval &#8222;Varusi, Varusi, vrať mi mé legie&#8220;, ale &#8222;Vare, Vare!&#8220;

Přemýšleli jsme, kde se to láme. Proč mluvíme o Herkulovi (silák) a Herkulesu (salám), když je obojí pojmenované stejně, dokonce salám podle siláka. Možná že u věcí nám to tak nevadí, jako u lidí. Nojo, ale to mi pak řekněte: Povídá si Darinka s Rytmem o rytmusu, nebo s Rytmusem o rytmu?

Kolegyně korektorka hleděla do Pravidel, která jsou v téhle věci, jako už tradičně, jednoznačná: Je to tak, někdy onak, a někdy obojí.

Já třeba jezdím nakupovat do Globusu. Do Globu by mě ani nenapadlo jet. Řídím se holt jazykovým _úzusem_.

Druhá kolegyně navrhovala skloňovat Herkules podle vzoru Les.

Dobrý nápad. Já navrhuju skloňovat Globus podle vzoru Lábus! Ale ještě si o tom s Jirkou Lábem promluvím&#8230;