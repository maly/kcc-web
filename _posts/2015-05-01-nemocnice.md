---
id: 1133
title: Nemocnice
date: 2015-05-01T07:00:58+01:00
author: Martin Maly
layout: post
guid: http://kcc.uelectronics.info/?p=1133
permalink: /2015/05/01/nemocnice/
xyz_lnap:
  - "1"
categories:
  - Kuřecí
---
Včera ráno měla jedna známá na Facebooku dobrý postřeh: _Když člověk přijde do nemocnice, tak ta důležitá otázka, kterou klade střední zdravotnický personál, není otázka co dotyčnému je, ale jestli má titul._

Mívám štěstí na nemocnice a doktory, kde se na tohle nikdy nikdo nezeptal. Možná to je tím, že si za obojí platím ze svého. Ano, ještě nad zdravotní pojištění. Výhoda je například ta, že u doktora nikdy nečekám, že doktor bez řečí přijede ke mně domů, když mi něco je, anebo to, že mi vždycky vysvětlí, co dělá, proč to dělá a co se stane.

A tak mě vždycky šokuje, když vyrazím mimo ghetto do běžného zdravotnického zařízení. Na dotaz &#8222;titul&#8230;?&#8220; odpovídám &#8222;nemám&#8220;, a ten výraz zklamání &#8222;ach, zase nějakej bulík, co neumí do tří počítat, tomu asi nemá smysl nic říkat, když nepozná tracheotomii od glutea maxima,&#8220; ten by se dal tesat. Pak přijde doktor, koukne na kartu, zjevně nespokojený s tím, že v kolonce &#8222;Titul&#8220; nevidí ani toho inžinýra, a omezí se na &#8222;teď s tím něco uděláme, uděláme brghrlfn a uvidíme, nashledanou&#8230;&#8220; Ještě že mi neřekl familiární &#8222;&#8230; dědo!&#8220;

Jednou jsem se takového zeptal na nějaké podrobnosti. On se zase podíval na tu kartu a povídá &#8222;&#8230; jak bych vám to vysvětlil, abyste mi rozuměl&#8230;&#8220; Odpověděl jsem mu: &#8222;Co třeba latinsky? Já to nějak poberu!&#8220; Pohled na drolící se bohorovnost stál za to.

Ale příště, příště v podobné situaci řeknu &#8222;Docent!&#8220; Jestli mi to zajistí, že se mnou budou i doktoři a sestry v normální nemocnici mluvit jako se svéprávným tvorem, který ví, jaký rozdíl je mezi &#8222;sputum&#8220; a &#8222;septum&#8220; a je schopen pochopit i nějaké to cizí slovo, a ne jako s obecním joudou, tak si snad i to neoprávněné užívání titulu lajsnu.