---
id: 695
title: Kuk!
date: 2015-01-13T08:00:15+01:00
author: Martin Maly
layout: post
guid: https://kcc.misantrop.info/?p=695
permalink: /2015/01/13/kuk/
xyz_lnap:
  - "1"
categories:
  - Kuřecí
---
Úplně nejjednodušší způsob, jak poznat našince&#8230;

Profesor Vondráček kdysi v nějaké společnosti ukazoval, jak leckdy prapodivnou cestou vznikají místní názvy, a vyprávěl k tomu takovou pověst o tom, jak kdysi za dávných časů žil kdesi u Hradce Králové rytíř, který měl jedinou dceru Lenku, řečenou Leny. No a ta se líbila tam jinému místnímu velmožovi, co se jí snažil nějak jako sbalit. Tak jednou zjistil, že se jde milá slečna koupat, tak jí nadeběhl a schoval se na břehu do takového roští, takže ho nebylo vidět. A když sličná panna vstoupila do vody a plavala poblíž, tak velmož vyskočil a zavolal: &#8222;Kuk, Leny!&#8220; No a od té doby se tam tomu říká&#8230;

&#8222;Kukleny!&#8220;, vykřikl jeden posluchač.

&#8222;Ve skutečnosti Vysoké Chvojno&#8230;&#8220; pokračoval profesor Vondráček. &#8222;Já vám říkal, že ty místní názvy mají někdy prapodivné historie.&#8220;

Bez ohledu na podivné historie je přesně tohle druh anekdoty, která někoho, kdo neví, že v Hradci K. je čtvrť Kukleny a pár kilometrů jihovýchodně Vysoké Chvojno, nemá šanci oslovit. Líbí se mi, takže jsem se, když jsem v Hradci byl, jel podívat do Kuklen i do Chvojna (a pokud k tomu nemáte extra důvod, tak to dělat nemusíte, věřte mi). Oba tyhle názvy jsou ještě dobré, ty najdete na mapách, ale spousta názvů je takových, že netušíte &#8211; pokud nejste místní!

Třeba v Budějcích (nikdo místní neřekne &#8222;Budějovicích&#8220;, natož &#8222;Budějicích&#8220;) vás místní pošlou na lanovku (a to je nejbližší kopec Kleť!), nebo na Čínu. A když nevíte, když v tom městě nežijete nějakou dobu, tak netušíte, protože v mapách to nenajdete. Natož &#8222;pochcanou uličku&#8220;!

V Lysé najdete Litol, ale kudy na Kačín?! V Nymburce najdete Zálabí bez problému, ale dostat se do Habeše?! A tak dál&#8230; Je to vlastně dobrý filtr na &#8222;našince&#8220;. V extrémní podobě to je pak &#8222;U Lenina&#8220;. To odfiltruje i náplavy, protože lanovku (ve skutečnosti Lannovu třídu) i Čínu dáte za pár měsíců taky, ale kde byl do roku 1989 Lenin, to nevíte. Navíc byl v každém větším městě&#8230; (Jen v [Nymburce](https://kcc.misantrop.info/2014/12/13/nymburk/ "Nymburk") byl docela zastrčený&#8230; ale kousek od něj byla velká socha Klementa Gottwalda!) ((Mimochodem, obyvatelé Nymburka a okolí říkají vždy &#8222;v Nymburce&#8220;, zatímco ti odjinud &#8222;v Nymburku&#8220; &#8211; další rozlišovací znak.))

Mimochodem, kdysi byla online mapa, tyším, záchranného sboru, kde byly právě tyhle pomístní názvy a šlo podle nich vyhledávat (protože záchranářům často lidé hlásí právě tímhle stylem: &#8222;Je to za přejezdem v Pětidomí!&#8220;) Nevíte někdo, kde to bylo? Díky