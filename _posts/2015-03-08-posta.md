---
id: 896
title: Pošta
date: 2015-03-08T08:00:12+01:00
author: Martin Maly
layout: post
guid: http://kcc.uelectronics.info/?p=896
permalink: /2015/03/08/posta/
xyz_lnap:
  - "1"
categories:
  - Kuřecí
---
Někdy si takhle jako nahodím koncept článku. Titulek a nějaký stručný popis, abych věděl, o čem chci psát.

Tenhle koncept měl jako popis dvě slova: &#8222;Čiré zoufalství&#8220;

Tak, v zásadě už bych nic dodávat nemusel. Ale přeci jen to rozepíšu. Sleduju totiž kroky vedení České pošty s neskrývanou směsí údivu a pobavení. Přiznám se, že být konkurencí České pošty, směju se víc. Ale to jsou nápady, prosím pěkně, kam na to chodějí? Chlastají éter ve velkém?

Nejdřív vymyslí koutky pro seniory, a.k.a. &#8222;pojďte na kafe na poštu&#8220;. Pak že pošťačky (stejně trajdaj furt po městě) budou zapisovat cenu benzínu. Teď to zrušili&#8230; Pak že se na poště budou prodávat losy a pojištění&#8230; U nás na naší malé poště to na mne občas zkusí, a já se na ně vždycky tak soucitně podívám a řeknu: &#8222;Já vám to vůbec nezávidím!&#8220;

Pak že by se pošťačky měly koukat, jaký má kdo majetek a nabízet podle toho _produkty_. O bože, bože, bože! Jako jo, na malých vsích bývá pošta něco jako komunitní centrum, hned po konzumu a hospodě, ale fakt takhle?

A teď přišli na to, že lidi posílají míň balíků! Tak co s tím? No logicky: Posílají míň, tedy nám klesají příjmy, takže je zdražíme a budeme na svým! Tohle už nebude éter, to bude toluen denaturovanej březovou vodou&#8230; Všimlo si to kolektivní vědomí, co vystupuje pod značkou &#8222;Vedení České pošty&#8220;, že už nejsou monopolní a že lidi můžou balíčky posílat i přes jiné dopravce?

A přitom mi připadá, že se fakt snažej&#8230; Jen to vždycky zazděj nějakým takovýmhle nápadem&#8230;