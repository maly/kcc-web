---
id: 1372
title: Flattr
date: 2015-06-21T07:00:54+01:00
author: Martin Maly
layout: post
guid: https://kcc.misantrop.info/?p=1372
permalink: /2015/06/21/flattr/
xyz_lnap:
  - "1"
categories:
  - Kuřecí
---
Všimli jste si tady takového zeleného tlačítka s číslem?

Já vím, že někteří ano, a to je dobře. Teď vám ostatním vysvětlím, k čemu to je.

Je to [Flattr](https://www.flattr.com) a slouží to k poslání drobných plateb někomu, koho rádi čtete, posloucháte, cokoli&#8230; Takovéhle tlačítko si autoři můžou dát na stránky, ke svým videím, k lecčemu, a ten, komu se to líbí, může prostým kliknutím přispět nějakou malou částkou, většinou pár korun.

Kdo chce přispět, tak si založí účet, &#8222;nabije si&#8220; nějakou malou částku (minimum 2 €) a pak jen kliká na to, co se mu líbí. No a všichni ti, co daný měsíc obdrželi kliknutí, se podělí o částku, kterou přispěvatel určil na ten měsíc k rozdělení. Příklad: Řeknete, že měsíčně přispějete 2 € a pak kliknete na dvě věci. Každá z nich obdrží od vás 1 euro. Pokud kliknete ten měsíc na 4 donátorská tlačítka, dostane každý 0,50 euro. A tak.

Podrobnější popis je na [českých stránkách](https://www.flattr.cz/), včetně seznamu některých webů, co Flattr podporují.

Je to takový začarovaný kruh &#8211; lidé se neregistrují, protože nemají koho podpořit, a ti, kteří by mohli být podporováni, si zase říkají, že Flattr skoro nikdo nepoužívá&#8230; Takže na vás apeluju: Založte si ho a přesvědčte ty, kteří dělají obsah, co máte rádi, aby ho začali taky používat. Díky.

(PS: Já používám příspěvky přes Flattr k tomu, že za ně kupuju elektronické kity, o [kterých](https://fpga.cz) [pak](https://vhdl.cz) [píšu](https://retrocip.cz), a platím z toho domény. Díky!)