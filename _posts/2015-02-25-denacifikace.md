---
id: 864
title: Denacifikace
date: 2015-02-25T08:00:19+01:00
author: Martin Maly
layout: post
guid: http://kcc.uelectronics.info/?p=864
permalink: /2015/02/25/denacifikace/
xyz_lnap:
  - "1"
categories:
  - Kuřecí
---
Sedí frau [Jöckel](http://cs.wikipedia.org/wiki/Heinrich_J%C3%B6ckel) v parlamentu za Národně-Socialistickou Stranu Německých Pracujících. Píše se rok 1970&#8230;

Absurdní?

Ano, absurdní. V Německu totiž proběhla denacifikace. Docela důkladná a německy důsledná.

Solženicyn píše: &#8222;_Při německých procesech dochází leckdy k podivuhodnému jevu: obžalovaný se chytá za hlavu, odmítá další obhajobu a o nic soud už neprosí. Říká, že řada jeho zločinů, které mu připomněli a předvedli, ho naplňuje odporem&#8230;_&#8220;

Nacismus měl to štěstí, že byl zbraněmi poražen a pod namířenou hlavní důsledně vymýcen. Komunismus ne. Komunismus, respektive jeho realizace s názvem &#8222;socialismus&#8220;, nebyla poražena. Shnila a rozpadla se. Nikdo tam nestál a neřekl: **Prohráli jste! Spáchali jste zlo! Kajte se a styďte!**

Důsledky vidíme dodneška. Komunističtí prominenti i hybná síla nemá pocit, že by udělala něco špatného. Dodneška nepochopili, jen se cítí ukřivdění. Dozorci z komunistických lágrů o ničem nevědí, nic nedělali, a když už promluví, tak se špatně skrývaným resentimentem. Vždyť oni jen dělali svoji práci. Oni chránili tuhle zemi před kriminálníky, před rozvraceči&#8230; a tahle země se jim takhle odvděčila!

Furt dokola to opakují: &#8222;Byli to vězni. Seděli, takže něco provedli! Nevinným jsme nic neudělali.&#8220;

&#8222;Ty lidi porušili zákon. Chtěli zničit naši republiku!&#8220;

&#8222;Kdyby neporušili zákon, tak se k nám přeci nedostanou.&#8220;

&#8222;Nebyli političtí vězni. Ti lidé určitě ještě kradli nebo dělali něco jiného!&#8220;

V podstatě jsme v situaci, kdy bychom udělali hrdinu z lecjaké svině, jen kdyby přišla a řekla: _Ano, sloužil jsem zločinnému režimu, bil jsem lidi, o kterých mi řekli, že není v zájmu společnosti, aby byli na svobodě. Nezajímalo mě to, je to moje chyba. Choval jsem se jako svině, bil jsem je, mučil a trýznil. Zasluhuju trest._

Přišel nějaký? Většina jich sedí doma, berou důchod a užírají se pocitem křivdy.