---
id: 360
title: Coursera
date: 2014-10-18T07:00:56+01:00
author: Martin Maly
layout: post
guid: http://kcc.uelectronics.info/?p=360
permalink: /2014/10/18/coursera/
xyz_lnap:
  - "1"
categories:
  - Kuřecí
---
Ano, i já jsem podlehl. Už před rokem jsem zkusil něco začít, rozkoukal jsem, nedokoukal, tak jsem si tentokrát na sebe upletl bič, kterému se říká &#8222;certificate&#8220;. Abyste certifikát dostali, musíte, prostě musíte celý kurz dokončit,a když ne, tak vyhodíte peníze oknem, a to nechcete.

Naštěstí se můžete rozhodnout až po nějakém čase. Takže třeba vidíte první sekci kurzu. Já se, nevím co mě to popadlo, zapsal na kurz [Programovací jazyky](https://www.coursera.org/course/proglang). Líbilo se mi téma, líbily se mi i oblasti, o které má jít (namátkou výhody neměnnosti, uzávěry, currying), i jazyky (SML, Ruby). Jediné, co nechápu, je, proč jsem se zapsal, když nechci programovat?! Asi mě posedla pejcha a chci si zvýšit kvalifikaci v oboru, kde sice nechci působit, ale může se mi to hodit.

Na druhou stranu zjišťuju, že mě TOHLE programování baví. Je to mnohem zábavnější než všechny ty Javy a PHP a trošku, trošičku tam ucítíte JavaScript. Tu hezkou tvář, ne tu, kde vypadá jako upirátěné Céčko. Takže jestli chcete, pojďte taky.

&nbsp;