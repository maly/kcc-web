---
id: 813
title: Den
date: 2015-02-12T08:00:48+01:00
author: Martin Maly
layout: post
guid: http://kcc.uelectronics.info/?p=813
permalink: /2015/02/12/den/
xyz_lnap:
  - "1"
categories:
  - Kuřecí
---
Mám rád Mezinárodní dny. Většinou to bývají moc pěkné obskurity a je jen štěstí, že už nemusíme k jejich příležitosti vytvářet tematické nástěnky &#8211; třeba ke Dni prostitutek (2. června). Například dnes je [Mezinárodní den červené ruky](http://www.redhandday.org/) a [Darwinův den](http://darwinday.org/). Krásný je Světový den monitoringu diabetiků, Den suchého zipu, Evropský den koupání v řekách či Světový den toalet. Mými favority byly dlouho Mezinárodní den jódu a Den proti rozšiřování pouští&#8230; ale pak jsem se podíval do kalendáře, a zjistil jsem, že zatímco spousta dní je trestuhodně neobsazených, tak třeba jen na moje narozeniny připadá:

  * Světový den štěstí
  * Světový den frankofonie
  * Světový den divadla pro děti a mládež
  * Světový den vrabců

Moje narozeniny nebudou už nikdy stejné!

(Den po mých narozkách je Světový den Downova syndromu, Světový den poezie, Mezinárodní den za odstranění rasové diskriminace, Mezinárodní den loutkového divadla a Mezinárodní den lesů, na který o den později naváže Světový den vody a Světový den mimů!)