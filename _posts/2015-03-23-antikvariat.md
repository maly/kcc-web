---
id: 958
title: Antikvariát
date: 2015-03-23T08:00:26+01:00
author: Martin Maly
layout: post
guid: http://kcc.uelectronics.info/?p=958
permalink: /2015/03/23/antikvariat/
xyz_lnap:
  - "1"
categories:
  - Kuřecí
---
Potřebuju (zase) poradit, bo už jsem jako ten Ovčáček&#8230;

**Aktualizace**: _Díky pánům Goldmannovi, Javorkovi a Dvořákovi se mi podařilo všechny knihy identifikovat. Moc vám děkuji!_

Když jsem byl školák, tedy řekněme tak kolem roku 1985, tak jsem chodil do knihovny v městě N., kde v prvním patře bylo oddělení pro děti a mládež. A tam takhle v levé části v regálu nahoře (!) byly knížky o fyzice, chemii a elektronice. Tam jsem našel třeba Papírového elektrikáře a Šolima s tranzistory, nebo Elektřinu kolem nás, a nebo taky ty Záhadné zbraně, co hrozí&#8230; Ale taky tam bylo pár knih, které bych si teď, na sklonku&#8230; ehm&#8230; na sklonku mládí rád přečetl zase, ale naprosto netuším, jak se jmenovaly ani kdo je napsal. Ale říkám si, že mé bystré čtenářstvo ví, odpoví, poradí, pomůže&#8230;

První kniha byla taková zelená a psalo se v ní o tom, jak sestrojit z tranzistorů hradla a z nich takové samočinné obvody&#8230; ale tu už jsem identifikoval, protože se její autor jmenoval Drozen, a to člověku utkvěje. Jmenuje se &#8222;Kybernetické modely&#8220;, to bych měl.

Druhá kniha měla takový podlouhlý formát, tvrdší desky, a byla, tuším, modro-bílá. Velmi podobné téma, taky tam pomocí tranzistorů sestavovali blikače a různé další věci. Ale nepamatuju se na nic víc. _Update: @mjavorek si ji pamatuje, jmenuje se &#8222;Zábavná elektronika&#8220;. Díky_

Třetí kniha byla taková modelářská. Modelovaly se tam na začátku turbíny, &#8222;perpetuum mobile&#8220; ze zkumavek naplněných vodou a slepených mezi dvě gramodesky, pak vodní kolo, a pak tam byl taky parní stroj. Celé to bylo jako návod, kde autor předpokládal, že čtenář &#8211; dvanáctiletý kluk vládne klempířskou a truhlářskou dílničkou, takže ukazoval, jak si správně sletovat válec pro parní stroj a jak pod ním pevným lihem zatopit&#8230; _Jmenuje se &#8222;A přece se točí&#8220; a navedl mě na ni Pavel Dvořák. Díky._

Čtvrtá kniha obsahovala příběhy vědy, techniky a vynálezců. Pamatuju si srdceryvný příběh o chlapci, co v Anglii obsluhoval Newcomenův atmosférický parní stroj, a přišel na to, že když k pístu přiváže provázek, tak to v určité chvíli škubne s kohoutkem tak, že páru zase začne vypouštět, a tak to nemusel hlídat a měl čas na vymýšlení dalších zlepšováků. Vždycky tam byl takovýhle beletristický příběh, pak popis toho stroje&#8230; Kromě parního tam třeba bylo o spalovacích motorech (a scénka o tom, jak  se Rudolf Diesel prochází po palubě parníku, a pak náhle skáče&#8230;), nebo o tom, jak se plaví ta loď a jak v noci kladou kabel, ten se trhá&#8230; Oj. Anebo příběh o jaderné bombě, tam si pamatuju zase historky, jak &#8222;tomu bombardování velel nějaký generál Graves&#8220; a taky o chlapíkovi, co předváděl řetězovou reakci pomocí dvou polokoulí z plutonia, a vždycky je k sobě tak jako přistrkoval šroubovákem, GM počítač cvakal, novináři dělali Ách, ale pak jednou to k sobě nějak přiskočilo víc, a on zachoval duchapřítomnost, vlastníma rukama od sebe ty polokoule odtrhl a pak umřel&#8230; _Update: Pravděpodobně jde o knihu &#8222;Nikdo nejde sám&#8220;, děkuji Jakubu Goldmannovi za správný tip!_

Nevíte, co to bylo za knihy, nečetli jste je někdo taky?