---
id: 762
title: Navigace
date: 2015-02-06T08:00:15+01:00
author: Martin Maly
layout: post
guid: http://kcc.uelectronics.info/?p=762
permalink: /2015/02/06/navigace/
xyz_lnap:
  - "1"
categories:
  - Kuřecí
---
Na Rootu má cenu číst jen jeden typ článků. Totiž &#8222;nekonečné seriály&#8220; Pavla Tišnovského (o historii počítačů, o historii počítačových her, o podivných programovacích jazycích&#8230;) Otevřete si, namátkou, [153. díl Historie her (&#8222;Fenomén bludišťovek&#8220;)](http://www.root.cz/clanky/historie-vyvoje-pocitacovych-her-153-cast-fenomen-bludistovek), a na začátku vidíte, že se bludišťovkám věnují i další díly, protože tam je takový seznam &#8222;několik předchozích a následujících&#8230;&#8220;

Čtete, čtete, články to jsou dlouhé, nakonec dorazíte až úplně dolů a těšíte se na druhý díl. A ten je víte kde? Hmmm. Ten je NAHOŘE! Takže jako trotl odrolujete zas až nahoru, tam kousek dolů, a klikáte.

Tak jsem si stěžoval Petrovi, stěžoval jsem si možná i Alešovi Miklíkovi, a oni mi řekli, že to jako zkoumali, a že se nakonec ukázalo, že to je lepší mít nahoře. Oh my&#8230; Nejčastější &#8222;use case&#8220; je ten, že si člověk přečte jeden díl seriálu, a chce si přečíst další, pokud je tedy k dispozici. A když si člověk přečte článek na webu, tak je na stránce kde? No na konci! A tam taky bude hledat odkaz na další. Nenajde. Není tam. Není tam ani seznam dílů, není tam ani prašivý odkaz &#8222;následující díl tudy!&#8220;

Přitom se IInfo tolik snaží, aby čtenáři na stránkách zůstávali a cirkulovali. Tady to má naprosto ložený: _Čtenář dočetl až do konce, byl zjevně spokojen, nabídněte mu další podobné!_ Ne, musíte zpátky nahoru&#8230;

Prosím všechny tvůrce webů: Dávejte navigace a rozcestníky tam, kde je člověk uvidí ve chvíli, kdy je bude potřebovat. Potřebuje je na začátku, a jeden potřebuje i po dočtení! Nenechávejte mě zbytečně scrollovat nahoru a dolů jen z plezíru&#8230;