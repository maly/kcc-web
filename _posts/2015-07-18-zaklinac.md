---
id: 1477
title: Zaklínač
date: 2015-07-18T07:00:46+01:00
author: Martin Maly
layout: post
guid: http://kcc.uelectronics.info/?p=1477
permalink: /2015/07/18/zaklinac/
xyz_lnap:
  - "1"
categories:
  - Kuřecí
---
Právě jsem dohrál třetího Zaklínače s podtitulem Divoký hon.

Ještě o něm budu určitě psát na [Old Playeru](http://oldplayer.cz), protože si to zaslouží, ale teď, s úplně čerstvou zkušeností, chci říct aspoň tohle:

Klobouk dolů před tvůrci! Takhle krásnou, komplexní a dospělou hru už jsem dlouho neviděl. Tvůrcům se podařilo vytvořit velmi živý svět, ve kterém rozhodnutí opravdu vede k důsledkům, často v naprosto nečekaných chvílích. Ne, není to tak silné jako u Life is Strange, ale je to rozhodně silnější než, Bethesda promine, v TES i Falloutu. Svět je zabydlen nesmírným množstvím vedlejších postav, které člověk rád potká, velkým počtem vedlejších úkolů a zakázek, které jsou dostatečně pestré, rozhodně ne jen &#8222;jdi tam a vyžeň příšery&#8220;, a jejich pestrosti napomáhá, že postavy nejsou jen dobré či špatné a rozhodnutí nejsou jen pozitivní nebo negativní. Většinou si vybíráte z dvou mizerných řešení, často to řešení, co vypadá jako dobré, se za čas ukáže jako opravdu pitomé, a navíc jsou úkoly často civilní, není to vždy jen zachraňování vesmíru, ale třeba jen obyčejná pomoc s hledáním uprchlého zvířete.

No a hlavní příběh sám o sobě&#8230; Já jsem dodneška žádnou knihu ze Zaklínačské ságy nečetl, ale myslím, že vím, co v nich najdu, až se k nim dostanu. Příběh v Divokém honu je výborný, perfektně napsaný, perfektně odvyprávěný a člověka vtáhne tak, že&#8230;

Víte jak?

Tak, že když příběh skončí, postavy se rozejdou a vy jste zase sám v tom širém světě, se zakázkama a úkolama, ale bez svých &#8222;přátel&#8220;, tak už tam nechcete být.

Cvičně jsem prošel místa, kde byla Yen, Triss, Zoltán&#8230; a tam nikdo! V Kaer Morhen nikdo. Všichni jsou někde pryč a už se nevrátí. _Post Zaklínačum tristi_.

Došel jsem na takové hezké místo na Skellige, kde jsou horké prameny, vlezl si do jezírka, uložil pozici a vypnul hru. Vrátím se k ní až někdy. Až mi nebude líto, že ten skvělý příběh skončil a postavy, na které jsem si zvyknul, odešly.

&nbsp;  
<a href="http://www.xzone.cz/zaklinac3.php3?a_aid=gamer&a_bid=7ae7b5c2" target=""><img loading="lazy" src="http://www.xzone.cz/images/upoutavky/zaklinac3_steel_690x150.jpg" alt="" title="" width="690" height="150" /></a><img loading="lazy" style="border:0" src="http://www.xzone.cz/affiliate/scripts/imp.php?a_aid=gamer&a_bid=7ae7b5c2" width="1" height="1" alt="" />