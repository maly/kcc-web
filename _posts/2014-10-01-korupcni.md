---
id: 306
title: Korupční
date: 2014-10-01T07:00:29+01:00
author: Martin Maly
layout: post
guid: https://kcc.misantrop.info/?p=306
permalink: /2014/10/01/korupcni/
xyz_lnap:
  - "1"
categories:
  - Kuřecí
---
Sleduju, jak se pod záminkou &#8222;boje proti korupci&#8220; rozjíždí metody policejního státu. Nevím, který politik řekl to o &#8222;státních zástupcích, urvaných ze řetězu&#8220;, ale stále silněji to rezonuje. Už se ani nenamáhají s nějakým vyšetřováním a dohledáváním, prostě jen zařvou, někam vtrhnou, zabaví, co se dá, a pak se v tom hrabou a hledají, co by použili. Dtto s odposlechem. &#8222;Poslouchej je všechny, on někdo něco řekne, a kdyby to nebylo vo ničom, tak to aspoň pustíme ven, ono to ulpí&#8230;&#8220;

Jak potká ten Kohn Krauskopfa a povídá mu: Poslouchaj, jak byli u nás tuhle se ženou na večeři, tak se nám ztratily stříbrný lžičky&#8230; Krauskopf se čertí: &#8222;Cože? Ausgerechnet voni chtějí říct, že jsme jim něco ukradli?&#8220; &#8211; &#8222;Kdepak,&#8220; chlácholí ho Kohn. &#8222;My jsme ty lžičky druhej den našli. Ale ten pocit tam zůstal.&#8220;

A lidi tomu tleskají, protože se dupe na ty neoblíbené, na ty &#8222;politiky&#8220;, co si stejně nakradli, na ty &#8222;lobbisty&#8220; (něco jako _vrah malých dětí_, ale horší) a na &#8222;podnikatele&#8220; (taky něco jako _vrah malých dětí_, ale o kousek přijatelnější). Jenže zkušenost ukazuje, že jednoho dne můžou přijít i k vám, ať jste kavárník, lékárník nebo květinář (zdravím [Richarda](https://domaci.ihned.cz/domaci/c1-61170560-policejni-zatah-na-growshopy) do Ostravy), zabaví vám veškerou techniku, chvíli vás podrží v cele,pak vás pustí, ale rok budou _realizovat úkony_, to znamená, že budete bez počítače, bez mobilu, bez účetnictví, bez zboží, s obestaveným účtem a doménou, bez mailu&#8230; Nic s tím nenaděláte, vy sprostý podezřelý!

Tak si říkám, že bych najust začal nabízet &#8222;pomůcky pro opravdové soukromí&#8220;. Nedetekovatelné telefony, nestandardní poštu, co dokáže zmizet, steganograficky ukládané dokumenty, posílání zpráv postranními kanály s nevysledovatelnou trasou&#8230; Najust a natruc těmhle metodám.

PS: Jasně že to neudělám, když jsem to teď na sebe prásknul.

PPS: Jasně že to udělám, protože všichni budou myslet, že nejsem tak blbej, abych dělal něco, co jsem na sebe prásknul.

PPPS: Jasně že to neudělám, protože jsem tak mazanej, že bych to mohl dělat, kdybych předtím vzbudil dojem, že to dělat nemůžu&#8230;

_Ad nauseam&#8230;_