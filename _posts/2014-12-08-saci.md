---
id: 557
title: Sáči
date: 2014-12-08T08:00:14+01:00
author: Martin Maly
layout: post
guid: http://kcc.uelectronics.info/?p=557
permalink: /2014/12/08/saci/
xyz_lnap:
  - "1"
categories:
  - Kuřecí
---
Ne, není to od slova &#8222;sát&#8220; (anglicky _to suck_), tedy &#8222;ti, kdo sají&#8220; (anglicky _suckers_). Je to fonetický přepis jména jisté reklamky.

Chuj s polským šmelinářem a s celou tou aférkou, to byla diskuse hodně nucená, ovšem v předposraném korporátním světě bylo jasné, že tuhle reklamu T-Mo stáhne, jelikož nemá koule, a že díky tomu stažení získají přesně tu správnou dávku kontroverze, takže reklama dostane drajv. Původní motiv sice lacinej, ale když se někdo dotčeně ozve a provozovatel se předposere, máme tu kontroverzi. Není nic lepšího než &#8222;lehce kontroverzní zakázaná reklama&#8220;, tu si pak lidi posílají sami.

Všechno tedy šlapalo krásně, dokud do toho nevstoupili Saatchi. Dvojice ředitelů už tuhle sepsula někoho, kdo se odvážil kritizovat jejich spot &#8222;volavka&#8220;, skvělou argumentací &#8222;ad hominem&#8220;, doslova: &#8222;A tady se podívejte, co tenhle pán sám vytvořil!&#8220; Tentokrát sepsali [apologetiku](http://marketingsales.tyden.cz/rubriky/lide/a-zadara-volanice-byste-taky-zakazali-pta-se-agentura-t-mobilu_326315.html). Velmi šikovně, s naprostou většinou by se dalo souhlasit, a pokud by tam zůstala jen ta naprostá většina, tak by byli &#8222;ti, co s noblesou setřeli stěžovatele a ustáli útok&#8220;.

Jenže většina byla na celek doplněna poslední větou: &#8222;**A našim milým polským přátelům: všímejte si raději, jakou sůl sypete do potravin, které vyrábíte pro nás, než našich reklam, které nejsou určeny pro vás.**&#8220; A přesně tahle věta, naprosto zbytečně útočná, udělala z reakce &#8222;s noblesou setřeli stěžovatele&#8220; reakci &#8222;brečíme a kopeme kolem sebe, protože nejsme frajeři, co to ustáli&#8220;. Styl [Čálek](http://www.misantrop.info/nejsme-personalni-agentura), [Čupr](http://www.misantrop.info/kubik-marketing/), Zeman. Nestačí jim přednést argumenty, které člověka přesvědčí, že by mohli mít pravdu, ale cítí silnou potřebu dokázat si svou převahu tím, že se snaží ještě z oponenta udělat blbečka.

Čupr to jednou napsal zcela otevřeně: &#8222;_Přitom na každém kdo veřejně napsal negativní příspěvky o Slevomatu, mě nebo DámeJídlo umím najít spoustu věcí, které nedělá dobře nebo se mi nelíbí._&#8220; Lup ho! Klasická obrana tím, že poukážu na to, co všechno kritik dělá špatně.

Prozradím vám sladké tajemství: Inteligentní lidi tohle nemají moc rádi&#8230;

(Pro zajímavost si dejte [smazanou diskusi ze zdi téhle agentury](http://imgur.com/8Uo3Swp). Hlavně komentáře podepsané Saatchi, to je noblesní argumentace, _Čuprhadr_. To okouzlení vlastní duchaplností! Ten nezastíraný pocit argumentační převahy! Joj, tam je všechno!)