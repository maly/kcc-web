---
id: 520
title: Zaz
date: 2014-11-30T07:00:19+01:00
author: Martin Maly
layout: post
guid: https://kcc.misantrop.info/?p=520
permalink: /2014/11/30/zaz/
xyz_lnap:
  - "1"
categories:
  - Kuřecí
---
Když jste trošku [Panwerich](https://www.misantrop.info/panwerich/), dokážete vydolovat ponaučení i z koncertu populární zpěvačky.

Chtěl jsem psát něco o tom, jak je fajn, že můžeme teď vidět v podstatě špičkovou zpěvačku na vrcholu popularity (a dále stoupá!) na vlastní oči doma. Že jí nikdo nezakáže přijet s tím, že hraje &#8222;západní dekadentní hudbu&#8220;.

Chtěl jsem taky napsat o nedostatku rytmického cítění v populaci, protože, herdek, na šestnáct dob není, prostě není možné tlesknout sedmkrát v pravidelných intervalech a tvářit se, že jsem to trefila, a vzorec m-TA-m-TADA zmastit do m-plác-m-plác-m-plác-plác, to nedokázal ani náš basák, když se zkouřil a tvrdil nám &#8222;_he, kámo, rytmus&#8230; vůbec&#8230; přestal existovat, to všechno plyne&#8230;_&#8220;

Ale nakonec jsem objevil to pravé poselství.

Když dav čeká na koncert a najednou přijde chlapík, vezme kytaru a hrábne do strun, tak to není kapela. To je bedňák a zkouší, jestli je kytara připojená a nazvučená. Nemusíte tedy pískat, tleskat, dupat a volat Hobluj!

Totéž platí i pro naše životy. Jestli někdo hrábne do strun, tak to nemusí být ten pravý, na kterého čekáte. Vždycky si to ověřte, než se začnete radovat.