---
id: 458
title: Binární
date: 2014-11-12T07:00:26+01:00
author: Martin Maly
layout: post
guid: https://kcc.misantrop.info/?p=458
permalink: /2014/11/12/binarni/
xyz_lnap:
  - "1"
categories:
  - Kuřecí
---
Když jsem vedl Zdroják, setkával jsem se pravidelně se čtenáři, které jsem si pracovně označoval &#8222;Binární mozky&#8220;. Pro ně plně platilo, že je buď A, nebo NON A a nic mezi tím. A pokud něco není bílé, tak to je zákonitě černé. Neexistovalo pro ně nic jako &#8222;vhodnost pro daný účel&#8220;, měli jen řešení univerzálně dobrá, a pak ta, co jsou logicky špatná. NoSQL je špatné, protože _nějaký důvod_, a je univerzálně špatné a tedy neexistuje využití.

Nejvíc mě fascinoval vztah binárních mozků k chybě. Představte si, že se autor uklepnul, přepsal, nebo udělal chybu, prohodil třeba dva výrazy, nebo popisky u obrázků, a nevšiml jsem si toho, nebo si toho nevšimla korektorka. Normální čtenář napsal &#8222;Hele, nemáte tam chybu? Nemělo by to být prohozené?&#8220;, já obrátil oči v sloup, v duchu si vynadal, opravil jsem a odpověděl jsem &#8222;Díky za upozornění, opraveno&#8220;. Protože vím, že můžu udělat chybu. I vy. A můžu ji opravit. I vy. Na tom není nic hrozného.

A pak přišel binární mozek a spustil šikmou plochu: Autor je idiot, který tématu nerozumí, a důkaz je to, že zaměnil A a B! Je tedy jasné, že vůbec neví, která bije! Jeho článek jsou tedy jen nesmysly. A co článek &#8211; všechny jeho články! Takové články můžou vycházet jen na naprosto stupidním médiu, které dělá z lidí pitomce! Dává to (binární) smysl: v článku je chyba, tudíž je špatný. V médiu vyšel článek, který je chybný, tudíž to médium je chybné. A tak dále.

Snažil jsem se takovým čtenářům vysvětlit, že se sice snažíme, aby se chyby nestaly, ale přesto se stát můžou, tak že to, prosím, neznamená, že je autor nezpůsobilý nebo redakce banda hovad, ale že prostě někdo udělal chybu, protože to se stane i při nejlepší vůli, takže ji teď napravíme. Ale z odpovědí mi připadalo, jako by ti lidé vůbec neuznávali cokoli jako &#8222;právo udělat chybu&#8220; a brali to tak, že se chyby nestávají. Buď je něco stoprocentně v pořádku, tedy bezchybné, nebo tam je chyba, a je to tedy bezcenné a autor by už neměl nikdy nikam psát.

Přemýšlím, co se stane, když píšou své programy a překladač jim vyhodí ERROR. Zapálí klávesnici a odejdou dělat prodavače do Alzy?

Aktualizace: Koukám, že už jsem jednou [na podobné téma psal&#8230;](https://www.misantrop.info/kdyz-je-aplikace-problem/)