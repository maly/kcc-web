---
id: 898
title: Slátanina
date: 2015-03-06T08:00:30+01:00
author: Martin Maly
layout: post
guid: https://kcc.misantrop.info/?p=898
permalink: /2015/03/06/slatanina/
xyz_lnap:
  - "1"
categories:
  - Kuřecí
---
(Upravená verze [vyšla na IHNED.cz](https://nazory.ihned.cz/komentare/c1-65226380-jak-goebbels-preladil-housle-na-440-hertzu-a-jine-nesmysly))

Znám to slovo, co bych neznal, ale až tuhle mě napadlo, že to je český překlad slova &#8222;patchwork&#8220;. Ale kdo by se staral o patchwork, když může vibrovat&#8230;

Objevil jsem skvělý článek, který bych tu rád trošku&#8230; ehm&#8230; No prostě je pátek, a tohle se fakt hodí.

> Hudba je univerzální jazyk. Láska je univerzální lék a Voda je univerzální rozpouštědlo.  
> Když dáme všechny tři dohromady, získáme nejlépe utajované tajemství v historii lidstva &#8211; pravdu k osvobození lidského vědomí, která zrychlí Duchovní renesanci.

Všechny články pro čakrabáby musí vhodně používat Velká Písmena. Vypadá to trošku jako když Tomáš Klus písmenkuje na fejsbůk, ale vydržte, bude hůř.

> V tomto věku Vodnáře jsme si už asi všichni vědomi, že vše, co existuje, je energie, všechno a všichni jsou vibrace. Ráda bych se s vámi podělila o informace týkající se přávě těchto vibrací, jejich vliv na lidskou psychiku at už pozitivní nebo negativní. Tyto informace pocházejí od Dr, Horowitze z Filaldelfie a dalších osvícených hudebníků a bytostí v minulé i současné historii lidstva.  
> Frekvence, kterou přirozeně vibrujeme, je 444Hz (v A, 528HZ v C), frekvence, která nás přitahuje, která je tak živě manifestována přírodou a vším, co existuje.  
> Dobré, zeleno žluté vibrace rostlinné říše, které léčí emocionální stresy, společenskou agresi atd.(určitě všichni víme, jak se cítíme po několika minutách-hodinách v lese) byly v hudebním světě cenzurovány.

_Zeleno žluté vibrace_? Měl jsem už dlouho podezření, že čakrabáby používají slovo &#8222;vibrace&#8220; velmi volně, asi jako &#8222;éter&#8220;, &#8222;astrál&#8220;, nebo jako když nerd používá slovo &#8222;matrix&#8220;. Ale zeleno žluté vibrace rostlinné říše, cenzurované v hudebním světě?! Hmmmm&#8230;

> Lidské tělo obsahuje 70-80 % vody, která funguje jako tekutý křištálový super vodič. Určitě známe z obrázků krásné molekuly živé vody, když jsme jí dali milující záměr.

S tím se dá souhlasit. Krásné molekuly živé vody s milujícím záměrem známe totiž jen z obrázků, odnikud jinud. V přírodě se jaksi neobjevují&#8230; Slovo &#8222;křišťál&#8220; je tu vata, je to opis pro &#8222;dobré&#8230;&#8220;

> Voda komunikuje s naší DNA. Jen asi 5% naší DNA funguje jako genetický nosič. Zbytek funguje jako přijímač světla. Připomínám, vše, co existuje je vibrace. Světlo je vibrace fotonů, zvuk je vibrace fononů, Tyto vibrace komunikují uvnitř našich buněk skrze tekutý křištálový proteo-glykanový matrix.

Zvuk je vibrace fononů, jasně. Přijímač světla, jasně. Křišťálový proteo-glykanový matrix? Neuvěřitelné čakranerdské kombo! K tomu dodám jen:



> Mnoha lidem (těm víc vnímavým) se dnešní moderní hudba podvědomě nelíbí a jejím poslechem se dostávají do emocionálního napětí. Málo lidí si uvědomuje, že nástroje v západním světě jsou standartně naladěny na frekvenci, která v lidském těle způsobuje napětí.

Užijte si &#8222;standartně&#8220;, protože může být hůř&#8230;

> Mezi 1. a 2. světovou válkou Rothschield-Rockefellerova asociace sponzorovala vědecký výzkum hudebních frekvencí, které jsou nejlépe vhodné na přípravu války.

Jak jinak, židovské spiknutí rozpoutává války odjakživa, a jak chcete válčit, když nemáte vhodnou frekvenci?

> Hlavním objektivem tohoto válečného výzkumu spojeného s profitující kontrolou populace, bylo určit hudební faktory schopné vytvořit psychickou patologii, emocionální tísen a masovou hysterii.  
> Ve spojení s touto &#8222;konspirační realitou&#8220; vývoje hudby pro masovou hysterii a neblahý vliv na lidské zdraví vznikl Institut pro Pokročilé Studium (IAS Institute for Advance Study), který dodnes využívá závislosti medicíny na smrtelných neefektivních drogách.

A já myslel, že s vývojem hudby pro masovou hysterii vznikly boybandy, vulgo &#8222;roztahovači prstů&#8220;&#8230;

> Standartní hudební ladění bylo ustanoveno na A= 440Hz v roce 1939 tuto frekvenci legalizoval Goebbles

Tak se tady uklidníme&#8230; Pšt&#8230; P-Š-T! Prosím, klid, a budeme si společně vizualizovat scénku, jak _Goebbles (sic!) legalizuje frekvenci komorního A na hodnotu 440 hertzů_, ano? Přichází do Reichstagu, všichni hajlují, a on prohlašuje: &#8222;Zítra&#8230; vytvoříme protektorát Böhmen und Mähren&#8230; a přeladíte si housle na 440 Hz&#8230; Kdo přeladí na jinou frekvenci, třeba na 442 nebo na Londýn, bude zastřelen!&#8220; Ovace, sláva Vůdci, válka může propuknout, bo [máme přeladěno](https://www.roelhollander.eu/en/tuning-frequency/goebbels-and-440/)!

> Základní výzkum ukázal, že hudba s frekvencí A=440Hz vytváří konflikt s energetickými centry &#8211; čakrami od srdeční dolů ke kořenové. Naopak čakry nad srdcem jsou stimulovány. Vibrace stimulují ego a levou půlku mozku &#8211; potlačují tak srdce-mysl, intuici a kreativitu.

Říkal tu někdo _čakra_?

> Harmoničtější frekvence byly potlačovány. V posledním desetiletí se objevilo, že frekvence A=444Hz (C=528Hz) jsou více přirozené.  
> Tato frekvence byla po tisíciletí potlačována náboženskými vůdci. Duchovně citliví umělci instiktivně cítí, že jasnější, jemnější a inspirativní frekvence 444Hz je příjemnější a také přirozenější pro většinu hudebních nástrojů.

Ještě by si mohli ezoterici ujasnit to číslování. Jinde píšou, že správná frekvence je 442. Ale ono aby se v tom prase vyznalo, protože za Bacha to bylo cca 415, někdy i 395, jak šel čas, tak se ladilo výš, protože větší napětí strun umožňuje lepší techniku hraní

> Posvátné frekvence se najdou po celém světě v každém náboženství jako nejstarší použití v ceremoniích v sériích tonů k pozvednutí vibrací shromáždění k duchovní úrovni. Doposud vykopané prastaré egyptské nástroje jsou většinou naladěné an A=432Hz. Ve starém Řecku hráli na nástroje nalděné na A=432Hz. Klasičtí skladatelé zakládali svojí hudbu na přirozené vibraci A=432Hz (říká se jí Verdiho naladění). Většina západní hudby současnosti, a to včetně New Age hudby, je naladěná na nepřirozenou A=440Hz. Rozdíl mezi A=440Hz a A=432Hz je jen 8 vibrací za sekundu, ale i tak je ji lidské vědomí schopno vnímat.

Viz výše: [Leda kulový](https://en.wikipedia.org/wiki/Concert_pitch)!

> Při tvoření alikvotních tonů, jako 72Hz (9x8Hz), 144Hz (18x 8Hz) a 432Hz atd. můžeme synchronizovat hudbu v binaural (zvuk nahrává na dva mikrofony, aby se při poslechu vytvořil 3D efekt, funguje jen při přehrávání přes sluchátka) 8Hz k uvědomění si orchestru našich vlastních myšlenek v katedrále naší mysli. Taková hudební harmonie alikvotních tonů může rezonovat a nahrávat se do geometrické posloupnosti a rytmu, které se obecně shodují s rytmem metabolismu amino kyselin / genetického kodu ve dvojitém hélixu naší DNA.

Blablabla, blablabla, binaural, blablabla, blablabla, metabolismus, aminokyselina, helix (teda hélix), DNA, takže věda!

> A=444 (C(5)=528Hz) versus A= 432Hz  
> je zjevné z jednoduché matematické analýzy, že mezi A= 444Hz a A=432Hz je tonová souvislost a obě mají léčivé účinky  
> Když odečteme 432 od 444 vyjde nám 12, 1plus 2=3 podle Pythagora. 528-444 = 12, a opět zde máme po sečtení 3. 528- 432= 96 9plus 6 = 15 1plus 5 = 6 Výsledek 6 je stejný jako když sečteme 5 2 8  
> Všimněte si čísel : 3 6 9 8 jsou vždy přítomny v těchto jedinečných přirozených čistých tonech, stupnicích a alikvotech. To je přesně to Leonardo da Vinci a jeho učitelé zdůraznovali v kosmizkých stunicích a matematice.  
> Také Nikola Tesla učil své studenty tuto jedinečnou sérii čísel a vždy ji aplikoval ve svém výzkumu a vynálezích a strojů na výrobu energie také potlačované těmi samými petro-chemickými &#8211; farmaceutickými korporacemi, které prosazovaly A=444jako standartní ton a nukleární energii..

Tesla nesmí chybět. Tesla vibroval a svoje studenty (které?!) to učil a korporace ho potlačovaly a prosazovaly 440 Hz a nukleární energii. Pokud si tohleto přečtete a nemáte pocit, že vám nutně exploduje hlava, jste šťastný člověk. A matematická ekvilibristika je nádherná&#8230; Vypadá tak _odborně_, co? Elegantně! Tak já vám taky něco prozradím&#8230; 1 / 7 = 0.142857 142857 142857&#8230; Magické číslo, hele. Vynásobte dvěma, dostanete 0,285714285714&#8230; Vynásobte třema, máte 0,428571428571&#8230; Krát 4 = 0,571428571428&#8230;. Krát pět dá 0,714285&#8230; Ani nemá smysl dodávat, že krát 6 je to 0,857142857142&#8230; a sedmička je šťastné číslo&#8230; tedy Bůh existuje, že?

> Vědci potvrzují efekt vibrací, které mají určité frekvence na lidskou DNA a genetickou informaci. Ruští vědci zjistili, že Základní struktura genomů DNA a mluveného jazyka mají stejná pravidla. Pravidla slovní skladby, semantiky &#8211; co znamenají jazykové formy a základní pravidla gramatiky. Bylo dokázáno, že žijící DNA reaguje na jazykově upravený laserový paprsek a radiové vlny, pokud se použijí správné fekvence. To vysvětluje proč afirmace, autogenní trénink, hypnoza apod. mají tak silný efekt na lidské tělo a mysl.

Ruští vědci jsou něco jako dřív byli &#8222;jogíni&#8220; a ještě předtím &#8222;amazonský prales&#8220;. Prostě něco, co je plné tajů a mystiky a svět tomu tak trošku nevěří, i když se čas od času objeví cosi, co všem vytře zrak.

> Ruští vědci s nadšením používají nástroje , které mohou ovlivnit buněčný metabolismus radiovými a světelnými vlnami a tak opravit genetické defekty. Lze tak opravit chromozomy poškozené rentgenem, dokonce změnit program genomů (úspěšně změnili embryo žáby na mloka jednoduše vysíláním informační šablony DNA.

(Posuňte si video na 1:36 a dozvíte se, že tyhle čachry nejsou ruským vědcům nijak cizí. Dřív tedy nepoužívali vysílání šablon DNA radiovými vlnami, vystačili si s masážemi vemene a napařováním, ale toho kozla, soudruzi, rozdojili!)



> Duchovní učitelé už věky znají a využívají tuto pravdu &#8211; že tělo se dá naprogramovat jazykem, slovem, myšlenkou. Ted to bylo i vědecky dokázáno a vysvětleno. samozřejmě, že frekvence musíta správná. To je proč všichni můžeme být stejně úspěšní. Č lověk musí pracovat s vnitřními procesy a rozumě, aby si vytvořil vědomou komunikaci s DNA. Tyto metody vždy fungují, pokud se používá ta správná frekvence.  
> Čím uvědomělejší je lidská bytost , tím méně potřebuje jakékoliv nástroje. Člověk může dosáhnout výsledků sám.

Áááááááá&#8230; Ááááááááááááááááá! Ale to nejhorší teprve přijde:

> pokračování..

_Má to pokračování!!!_

Tak, a pro ty, co dočetli až sem, mám jen slova útěchy a sklenici teplého kozlího mléka&#8230;