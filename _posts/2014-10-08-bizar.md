---
id: 335
title: Bizár
date: 2014-10-08T07:00:29+01:00
author: Martin Maly
layout: post
guid: https://kcc.misantrop.info/?p=335
permalink: /2014/10/08/bizar/
xyz_lnap:
  - "1"
categories:
  - Kuřecí
---
Viděl jsem muže, co si skalpelem zaživa rozříznul penis a jiného muže, který zpíval do ochraptění Óoooo, Makaréna a přitom poskakoval, oblečený v latexu. Viděl jsem [ultimátní duckface Barbory Tachecí](https://www.jenpromuze.cz/sites/default/files/imagecache/dust_nodegrid_zoom/gallery/12156/81690.jpg). A viděl jsem letošní podzimní předvolební kampaň. Na stupnici bizarnosti to má plusmínus stejné hodnoty WTF.

Jediné, čemu se v kampani divím, je to lustrování kandidátů přes média. To je neuvěřitelně bizarní směs homeopatie, vúdú a víry v abiogenezi, nebo tak něco. Jedna paní si napíše titul před jméno, na to se ozve vysoká škola, že u nich ten titul nezískala, paní se ohradí, že ho má z jiné školy, dva dny tím všichni žijou, třetí den ta jiná škola napíše, že teda jo, médiama kolují scany diplomů a obrázky dopisů, a pak konec. O pár dní později čtu, že ta paní je podezřelá ze styků s lobbistou a veřejným nepřítelem, kterýžto styk se měl uskutečnit nějak velmi absurdně, na detailech nezáleží, ale bylo to cosi jako &#8222;chodila na porady do domu, kde sídlí firma, jejíž majitel nikdy nepopřel, že s dotyčným lobbistou byl na dovolené&#8220;. No a teď nějaká jiná paní měla potřebu vydat prohlášení o tom, že má aktivity v nějakém lyžařském středisku, kam jezdí nějací _negativně známí_ lidé, ale to přeci ještě neznamená, že s nimi je nějak spojená. No a média mají potřebu tohle považovat za zprávu. Opravdu?

Opravdu???

Čert vem pitomé billboardy a ještě pitomější videa a úplně nejpitomější letáky, ale co mi hlava nebere, to je právě tohle chování médií, co z takových píčovin (pardon, chtěl jsem napsat &#8222;píčovin&#8220;) dělají témata a _kauzy_. Zkoumat, jestli se někdo nezná s někým, jehož žena kdysi okopávala karfiól na statku, kam jezdil Rittig, to je čistý bizár, to jsou dummy zprávy, vata nakašírovaná sádrou&#8230;

PS: Jak jsem to dopsal, tak na mne vyběhla _zpráva_ &#8222;Kandidátka ANO v Doksech měla sexuálního otroka&#8220;. **No. A. Kurva. Co. Má. Bejt?**