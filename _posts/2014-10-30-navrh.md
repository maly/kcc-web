---
id: 395
title: Návrh
date: 2014-10-30T07:00:28+01:00
author: Martin Maly
layout: post
guid: http://kcc.uelectronics.info/?p=395
permalink: /2014/10/30/navrh/
xyz_lnap:
  - "1"
categories:
  - Kuřecí
---
Marek Picha [vyfotil](https://twitter.com/tracnik/status/517998708387246081/photo/1) hezký [detail reklamního billboardu](https://pbs.twimg.com/media/BzBNEoiIUAAHCBl.jpg). Je na něm &#8222;disclaimer&#8220;, ve kterém dotyčná firma upozorňuje, že tohle není návrh na uzavření smlouvy ani smlouva ani nic, co by se dalo vysvětlovat jako přemlouvání ke koupi, a pokud to někdo na základě toho přesto koupí, tak se tak stane pouze na jeho odpovědnost a ku jeho škodě. Ámen. Napsat na reklamu, která jaksi z definice vyjadřuje sdělení &#8222;kupte!&#8220;, že to není návrh ke koupi, a pokud to přeci jen někdo koupí, tak to udělá na vlastní triko, to je docela silná káva Dadák.

<img loading="lazy" class="aligncenter" src="https://pbs.twimg.com/media/BzBNEoiIUAAHCBl.jpg" alt="" width="600" height="337" /> 

Ono se to začalo šířit před pár lety. Koupili jste si polívku v pytlíku, na obalu byla fotka polévky v talíři, a u toho se objevil nápis &#8222;Návrh na servírování&#8220;.

Tak jsem se zastavil a přemýšlel. Proč to tam je napsané? Asi jim to někdo uložil, jasně, ale co to říká? Říká to, že to je jen návrh, tedy že když to dáte vy na svůj talíř, tak to může vypadat jinak, a je to v pořádku. Navíc že vy k tomu nemusíte dávat brambor a šlehačku a snítku petržele. A možná to má i říct, že uvnitř není ani ten talíř, ani ta lžíce, dokonce ani pytlík s čerstvou petrželí.

Proč, kruci, někdo trvá na tom, že tam má být napsané, že to je jen návrh na servírování? Stalo se někdy kolem roku 2011 něco zásadního, v důsledku čeho lidi přestali chápat princip ilustrační fotky? Čelili snad výrobci žalobám od čtenářů Roota a jiných IT inžinýrů, že po uvaření polévky z pytlíku vypadá tato jinak a vůbec vedle ní na stole není ten nakrájený chléb s máslem?

Každopádně prohlášení &#8222;veškeré možné výklady, co jste si z tohodle obrázku vzali, jsou pravděpodobně špatné, a ve skutečnosti vám nic neslibujeme, nic nenavrhujeme, nic nedáváme a nápis _Vyhrajte se Sony_ nezakládá žádný nárok ani závazek pro nikoho&#8220; se docela množí. Těším se, až někdo přijde s tím, že na každé reklamě a ilustrační fotce musí být plocha minimálně 30 % jednobarevná s nápisem &#8222;_VAROVÁNÍ! Tenhle obrázek je idealizovaný, ale protože to nejste schopni pochopit, tak vám tady musíme výslovně říct, že nic kupovat nemusíte, a když si to koupíte, tak to bude možná jiné, než si to představujete. PS: Při nákupu můžete projít místy, kde jsou k dispozici korýši, ořechy a maso._&#8220;

[<img loading="lazy" class="aligncenter wp-image-397 size-full" src="http://kcc.uelectronics.info/wp-content/uploads/sites/8/2014/10/panwe.jpg" alt="panwe" width="785" height="785" srcset="https://kcc.uelectronics.info/wp-content/uploads/sites/8/2014/10/panwe.jpg 785w, https://kcc.uelectronics.info/wp-content/uploads/sites/8/2014/10/panwe-150x150.jpg 150w, https://kcc.uelectronics.info/wp-content/uploads/sites/8/2014/10/panwe-300x300.jpg 300w, https://kcc.uelectronics.info/wp-content/uploads/sites/8/2014/10/panwe-624x624.jpg 624w" sizes="(max-width: 785px) 100vw, 785px" />](http://kcc.uelectronics.info/wp-content/uploads/sites/8/2014/10/panwe.jpg)