---
id: 38
title: BMW zabiják
date: 2014-08-06T07:00:43+01:00
author: Martin Maly
layout: post
guid: http://kcc.uelectronics.info/?p=38
permalink: /2014/08/06/bmw-zabijak/
categories:
  - Kuřecí
---
Kolegové z médií mi občas vysvětlují, že &#8222;to je zkratka&#8220; a &#8222;do titulku se to smí&#8220; a obhajují úmysl, který zabije smysl. Tuhle se se mnou hádali, že napsat &#8222;cyklisti dohromady nadýchali pět promile&#8220; je OK a unikalo jim to podstatné, totiž že takový titulek pokřivuje realitu, nevypovídá o ní nic. Titulek hlásá &#8222;pět promile&#8220;, to znamená, že byl někdo pořádně na šrot, ale ve skutečnosti dva chlápci nadýchali dvě a tři promile, takže byli líznutí. A soráč, ale dva líznutí nedají dohromady nikoho na plech. A nepřipustím to ani jako mediální zkratku.

Včera zaperlily Novinky: [Specialisté prohledali černé BMW, které v Praze zabilo dívku](http://www.novinky.cz/krimi/344207-specialiste-prohledali-cerne-bmw-ktere-v-praze-zabilo-divku.html).

[<img loading="lazy" class="aligncenter size-medium wp-image-39" src="http://kcc.uelectronics.info/wp-content/uploads/sites/8/2014/08/Specialisté-prohledali-černé-BMW-které-v-Praze-zabilo-dívku-–-Novinky.cz_-300x65.png" alt="Specialisté prohledali černé BMW  které v Praze zabilo dívku – Novinky.cz" width="300" height="65" srcset="https://kcc.uelectronics.info/wp-content/uploads/sites/8/2014/08/Specialisté-prohledali-černé-BMW-které-v-Praze-zabilo-dívku-–-Novinky.cz_-300x65.png 300w, https://kcc.uelectronics.info/wp-content/uploads/sites/8/2014/08/Specialisté-prohledali-černé-BMW-které-v-Praze-zabilo-dívku-–-Novinky.cz_-624x136.png 624w, https://kcc.uelectronics.info/wp-content/uploads/sites/8/2014/08/Specialisté-prohledali-černé-BMW-které-v-Praze-zabilo-dívku-–-Novinky.cz_.png 993w" sizes="(max-width: 300px) 100vw, 300px" />](http://kcc.uelectronics.info/wp-content/uploads/sites/8/2014/08/Specialisté-prohledali-černé-BMW-které-v-Praze-zabilo-dívku-–-Novinky.cz_.png)

Jako že cože? ORLY? Černé BMW zabilo dívku? Jako samo se rozjelo po ulici a někoho zabilo? Autodlak nebo tak něco&#8230; Doprdele, ne, tohle **není** přípustná mediální zkratka, tohle je hovadenství, které vytváří pokřivený obraz reality. Realita je taková, že holku zabil ten, kdo BMW řídil. Takhle to celé vypadá jako z takových těch legračních pohádek, kde odsoudili futra od dveří, že se o ně pan starosta bacil &#8211; ale těm pohádkám se i děti smějí, protože vědí, že za to nemůžou futra, ale pan starosta.

Hru na to, že &#8222;všem je přeci jasné, že to udělal řidič, ale do titulku to napsat můžeme, protože to je pochopitelné&#8220; nehraju, a jsem v tom nekompromisní. Uvědomte si, jak tím kurvíte jazyk a jeho vyjadřovací schopnosti. Až zase někdo bude vinit &#8222;silná auta&#8220; a &#8222;bojové psy&#8220; a lobbovat za jejich zákaz, tak si vzpomeňte, že vy sami jste právě tímhle přispěli k přenesení viny na věc (nebo zvíře). A teď jděte a styďte se!

**Aktualizace**: Novinky mají vůbec nějakou obsesi, koukám&#8230;[<img loading="lazy" class="aligncenter size-medium wp-image-56" src="http://kcc.uelectronics.info/wp-content/uploads/sites/8/2014/08/BMW-na-zastávce-v-Praze-zabilo-dívku-řidič-utekl-–-Novinky.cz_-300x40.png" alt="BMW na zastávce v Praze zabilo dívku  řidič utekl – Novinky.cz" width="300" height="40" srcset="https://kcc.uelectronics.info/wp-content/uploads/sites/8/2014/08/BMW-na-zastávce-v-Praze-zabilo-dívku-řidič-utekl-–-Novinky.cz_-300x40.png 300w, https://kcc.uelectronics.info/wp-content/uploads/sites/8/2014/08/BMW-na-zastávce-v-Praze-zabilo-dívku-řidič-utekl-–-Novinky.cz_-624x84.png 624w, https://kcc.uelectronics.info/wp-content/uploads/sites/8/2014/08/BMW-na-zastávce-v-Praze-zabilo-dívku-řidič-utekl-–-Novinky.cz_.png 852w" sizes="(max-width: 300px) 100vw, 300px" />](http://kcc.uelectronics.info/wp-content/uploads/sites/8/2014/08/BMW-na-zastávce-v-Praze-zabilo-dívku-řidič-utekl-–-Novinky.cz_.png)

&nbsp;

Ještě že řidič utekl, jinak by BMW určitě zabilo i jeho! OMG! Rád bych měl doma sošku toho trotla, co takovéhle titulky smolí.