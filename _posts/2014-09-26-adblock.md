---
id: 268
title: AdBlock
date: 2014-09-26T07:00:13+01:00
author: Martin Maly
layout: post
guid: https://kcc.misantrop.info/?p=268
permalink: /2014/09/26/adblock/
xyz_lnap:
  - "1"
categories:
  - Kuřecí
---
Napsat v médiích &#8222;AdBlock&#8220;, to je jako zpívat si Hava Nagila v palestinské mešitě. (Přirovnání bylo schváleno Výborem pro blbá přirovnání, takže kuš!)

Já začal blokovat reklamu kvůli Centru. Používali neskutečně [agresivní způsob](https://blog.maly.cz/index.php?item=20), když jste chtěli využít vyhledávač (ano, kdysi mělo Centrum vyhledávač&#8230;) a nejdřív se vám objevil overlay, a ten navíc řval, protože tam byla nějaká [flashová ukrutnost ozvučená](https://blog.maly.cz/index.php?cmt=296), a když jste to chtěli zavřít, tak jste museli kliknout na křížek 6&#215;6 pixelů někde v rohu, no prostě voser! Tenkrát jsem to pořešil tím, že jsem si zablokoval dobrovolně celou doménu Centrum.cz, takže vždycky, když jsem na ni vlezl, tak se objevila prázdná stránka, a já šel jinam.

Pak přišel AdBlock. Online média jsou na něj hrozně alergická a neschopná racionálního náhledu. Snažil jsem se argumentovat tím, že lidé si AdBlock zapnuli z nějakého důvodu, a ten důvod není to, že jim vadí uměřená reklama. Ten důvod je u velké části, tvrdím já, to, že jim vadí agresivní reklama, uřvaná, přehnaná. Tak nainstalují AdBlock, a holt to _odserou_ i ti umírnění. Ne, oponovali mi mediální ředitelé, lidé to dělají proto, že nám nechtějí dopřát zisk, jsou to hajzlové, co chtějí jen brát a nechtějí nic dávat&#8230; Tralala. No a diskuse většinou skončila tím, že &#8222;jsi z reklamy taky placený, takže jdeš proti sobě&#8220;. To je argument, proti kterému nelze namítat nic &#8211; ne proto, že je neprůstřelný, ale proto, že je v diskusi o AdBlocku totálně pitomý.

AdBlock je přitom zcela jasná zpětná vazba. Co byste chtěli víc, než takhle jasné sdělení: &#8222;Přeháníte to!&#8220; A když jste si jisti, že to nepřeháníte, tak to lidem řekněte. Napište jim: &#8222;Hele, vypněte si AdBlock, nás ta reklama živí, díky, a jestli ho vypínat nechcete a myslíte, že ta naše lidi obtěžuje, tak třeba zvažte, že nám přispějete jinak.&#8220; No anebo lze tuhle zpětnou vazbu ignorovat a říct si: Jsou to hajzlové, co nám berou, ale nechtějí dát!

V kontextu tohodle všeho mě pobavilo, když jsme se po Slavné Integraci dostali do styku s Aktuálně. Jednou přišli a ptali se, jestli nějak řešíme AdBlock a jestli znám způsob, jak ho detekovat a &#8222;zablokovat&#8220;. Tak jako určitě, jde všechno, ale zrovna Aktuálně není web, kterému bych chtěl radit, jak proti AdBlocku. Poradil jsem jim tu soft variantu, &#8222;slušně požádejte lidi, aby si AdBlock vypnuli&#8220;, ale dodal jsem, že u nich to asi nepadne na úrodnou půdu, protože zrovna jejich reklama patří k těm velmi agresivním.

A tak mě napadlo udělat _Fair AdBlock_. Takový plugin, který by neblokoval reklamu, ale na každý web by hodil tlačítko: &#8222;Obtěžuje mě zdejší reklama&#8220;. A kdyby vás reklama na tom webu obtěžovala, tak pink! &#8211; a měli byste zablokovaný celý web. Místo toho webu by se vám objevilo &#8222;Přišli jste na web, kde vám silně vadí reklama. Takže tady nabízíme stránky s podobným obsahem na jiných webech&#8230;&#8220; a dole tlačítko &#8222;už mi tu zas tolik nevadí, ten obsah je pro mne natolik zajímavý, že ho chci vidět i s reklamou&#8220;. Bylo by to opravdu fér, ta _zpětná vazba_ by byla razantní, a zároveň by uživatelé neměli špatný pocit, že blokují reklamu těm, které rádi čtou.

Já vím, je to asi utopie. Ale možná by to fungovalo. Možná by takováhle dobrovolná klauzura od webů, které to přehánějí, nebyla od věci. Dvacet procent s AdBlockem, to jsou pro ně &#8222;hajzlové&#8220;, ale dvacet procent míň návštěvnosti, to už by někdo asi řešil. Možná steskama na to, jak jsou online média v krizi, ale třeba by někomu došlo, že dvě reklamní pozice fungují líp než čtrnáct.

A na závěr několik motivačních obrázků:

[<img loading="lazy" class="aligncenter size-large wp-image-271" src="https://kcc.misantrop.info/wp-content/uploads/sites/8/2014/09/aktualne-s-281x1024.png" alt="aktualne-s" width="281" height="1024" srcset="https://kcc.misantrop.info/wp-content/uploads/sites/8/2014/09/aktualne-s-281x1024.png 281w, https://kcc.misantrop.info/wp-content/uploads/sites/8/2014/09/aktualne-s-82x300.png 82w" sizes="(max-width: 281px) 100vw, 281px" />](https://kcc.misantrop.info/wp-content/uploads/sites/8/2014/09/aktualne-s.png)[<img loading="lazy" class="aligncenter size-large wp-image-272" src="https://kcc.misantrop.info/wp-content/uploads/sites/8/2014/09/aktualne-bez-321x1024.jpg" alt="aktualne-bez" width="321" height="1024" srcset="https://kcc.misantrop.info/wp-content/uploads/sites/8/2014/09/aktualne-bez-321x1024.jpg 321w, https://kcc.misantrop.info/wp-content/uploads/sites/8/2014/09/aktualne-bez-94x300.jpg 94w" sizes="(max-width: 321px) 100vw, 321px" />](https://kcc.misantrop.info/wp-content/uploads/sites/8/2014/09/aktualne-bez.jpg)

[<img loading="lazy" class="aligncenter size-large wp-image-273" src="https://kcc.misantrop.info/wp-content/uploads/sites/8/2014/09/lupa-s-457x1024.jpg" alt="lupa-s" width="457" height="1024" srcset="https://kcc.misantrop.info/wp-content/uploads/sites/8/2014/09/lupa-s-457x1024.jpg 457w, https://kcc.misantrop.info/wp-content/uploads/sites/8/2014/09/lupa-s-134x300.jpg 134w, https://kcc.misantrop.info/wp-content/uploads/sites/8/2014/09/lupa-s.jpg 800w" sizes="(max-width: 457px) 100vw, 457px" />](https://kcc.misantrop.info/wp-content/uploads/sites/8/2014/09/lupa-s.jpg)

[<img loading="lazy" class="aligncenter size-large wp-image-274" src="https://kcc.misantrop.info/wp-content/uploads/sites/8/2014/09/lupa-bez-775x1024.jpg" alt="lupa-bez" width="625" height="825" srcset="https://kcc.misantrop.info/wp-content/uploads/sites/8/2014/09/lupa-bez-775x1024.jpg 775w, https://kcc.misantrop.info/wp-content/uploads/sites/8/2014/09/lupa-bez-227x300.jpg 227w, https://kcc.misantrop.info/wp-content/uploads/sites/8/2014/09/lupa-bez-624x823.jpg 624w, https://kcc.misantrop.info/wp-content/uploads/sites/8/2014/09/lupa-bez.jpg 800w" sizes="(max-width: 625px) 100vw, 625px" />](https://kcc.misantrop.info/wp-content/uploads/sites/8/2014/09/lupa-bez.jpg)

&nbsp;