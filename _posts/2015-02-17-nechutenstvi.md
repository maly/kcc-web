---
id: 835
title: Nechutenství
date: 2015-02-17T08:00:46+01:00
author: Martin Maly
layout: post
guid: http://kcc.uelectronics.info/?p=835
permalink: /2015/02/17/nechutenstvi/
xyz_lnap:
  - "1"
categories:
  - Kuřecí
---
U nás doma bylo _nechutenství_ spouštěcí slovo ironického povídání. Traduje se to od doby, kdy jsem měl coby dítě příušnice. V popisu choroby v moudré knize bylo napsáno, že pacient &#8222;trpí nechutenstvím&#8220;, ale já vesele jedl, takže se &#8222;trpět nechutenstvím&#8220; bralo jako ironické _hehe_.

Teď jsem měl chřipku, u které pacienti taky často trpí nechutenstvím. Nojo, ale já jsem jedl, že&#8230; takže další kolo veselých historek o &#8222;nechutenství&#8220;. No a v pondělí jsem jel na nákup, protože jsem už všechno snědl. Jedu a říkám si: &#8222;Co koupím? Nevím&#8230; Na co mám chuť? Hm, na nic. Ale tak něco jako&#8230; Koupím si pečivo&#8230; asi&#8230; a brambory. Co k nim? Nevím. Tak něco jíst musím&#8230; co? Nevím. Udělám si třeba plněné papriky&#8230; ne, nechci je. Tak upeču maso a&#8230; ne, na to nemám chuť. Tak co budu jíst?!&#8220;

Nevím.

Asi něco, je mi to jedno. Něco vezmu, 200 gramů sním, jinak budu mít hlad, ale nemám na nic chuť.

U jedné prodejny bylo na parkovišti plno, u druhé taky. Jel jsem domů a nekoupil jsem nic. Až dostanu hlad, udělám si polívku z pytlíku. Zeptejte se mě, jestli na ni mám chuť. Nemám. Ale mám ji po ruce a něco sníst musím.