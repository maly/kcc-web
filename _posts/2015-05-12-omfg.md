---
id: 1199
title: OMFG
date: 2015-05-12T07:00:20+01:00
author: Martin Maly
layout: post
guid: https://kcc.misantrop.info/?p=1199
permalink: /2015/05/12/omfg/
xyz_lnap:
  - "1"
categories:
  - Kuřecí
---
Soudruh lihovarník Žufánek dal včera do prodeje letošní várku [sběratelského ginu OMFG](https://www.lepsinalada.cz/458-omfg-oh-my-f-gin/?p=2447). Jestli to stihnete, kupte, určitě nebudete litovat, a pokud bude vyprodáno, tak aspoň ten běžný [OMG](https://www.lepsinalada.cz/460-omg-oh-my-gin-decovka/?p=2447). Ale něco vám k tomu chci říct.

Asi nejčastější způsob úpravy ginu je smíchání s tonicem<sup>*)</sup>. Když nám Martin Žufánek dával na cestu svůj OMG, přidal k tomu vzorky různých toniců. Statečně jsem z nich na dovolené míchal, a shodli jsme se, že nám nejvíc chutná kombinace s [Fever Tree Tonicem](https://www.lepsinalada.cz/456-fever-tree-indian-tonic-water/?p=2447). Ještě o trošku víc než s [Thomasem Henrym](https://www.lepsinalada.cz/453-thomas-henry-tonic/?p=2447) a [Fentiman&#8217;s Tonicem](https://fentimans.cz/fentimans-produkty/). Vzorky brzo došly, ale chuť ne, a tak jsme vyrazili do obchodu a koupili takový ten _Běžný Tonic Schweppes_ a míchali s ním.

Pít se to dalo &#8211; ale to je tak to nejlepší, co se o tom dá říct.

Takže bych vám rád nakladl na srdce, abyste [dobrý gin míchali jen s dobrým tonicem](https://www.lepsinalada.cz/451-omg-gin-tonic-menu/?p=2447), který podtrhne osobitost, a nekazili ho &#8222;hořkou vodou&#8220;. Zkuste si sami a uvidíte, že mám pravdu a že se to vyplatí. Děkuju.

> <sup>*)</sup> Viz Stopařův průvodce po Galaxii: _Je zvláštní, a nikdo netuší, jakou důležitost tomuto faktu vlastně připisovat, že přibližně pětaosmdesát procent známých světů v Galaxii, ať primitivních či vysoce vyvinutých, vynalezlo drink zvaný džynnan tonnyx, případně gee-N-N-T-N-ix, jinond-o-nicks, džinendtoniks, nebo kteroukoliv z tisíce variací na dané fonetické téma. Drink ovšem není vždycky stejný &#8211; prakticky jde o rozsáhlou škálu nápojů od sivolvského “činanto/mnigs”, což je v podstatě obyčejná voda, která se podává ohřátá o maličko víc než na pokojovou teplotu, až po gagrakacký “tzjin-anthony-ks”, schopný zabít krávu na sto kroků. Kromě stejně znějícího jména však mají jedno společné. Byly vynalezeny a pojmenovány dříve než dotyčné světy navázaly kontakt s jinými civilizacemi._ 
> 
> _Jaký závěr vyvodit? Naprosto izolovaný fakt trčí mimo všechny souvislosti. Řečeno terminologií strukturální lingvistiky, je prostě mimo křivku grafu. Staří strukturální lingvisté se pravidelně rozvzteklí, když o tom mladí strukturální lingvisté začnou. Mladí strukturální lingvisté, plni nadšení, ponocují do pozdních hodin a domnívají se, že jsou blízko něčemu hlubokému a významnému. Až se z nich nakonec předčasně stanou staří strukturální lingvisté, co se vždycky rozvzteklí na ty mladé. Strukturální lingvistika je totiž strašlivě rozhádaný, a hluboce nešťastný obor, takže většina těch, kteří ji provozují, často tráví noci utápěním problémů v nápoji zvaném Ouis-giend-zóda. _