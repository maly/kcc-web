---
id: 588
title: Kremlobot
date: 2014-12-12T08:00:10+01:00
author: Martin Maly
layout: post
guid: https://kcc.misantrop.info/?p=588
permalink: /2014/12/12/kremlobot/
xyz_lnap:
  - "1"
categories:
  - Kuřecí
---
Fakt existují, narazil jsem na něj. Furt jsem si myslel, že to je obecné dehonestační označení, něco jako já když o někom napíšu, že _se projevuje jako volič Pirátské strany_, popřípadě v té drsnější variantě &#8222;takový typ komentátora z Roota!&#8220; _A věřte, že nikdo si s tím nespojí &#8222;vysoce kvalifikovaný odborník na Open Source&#8220;&#8230;_

Ale ten můj Kremlobot, hele&#8230;

Na [článek o počítačích ze Slušovic](https://kcc.misantrop.info/2014/12/11/standart/ "Standart") psal &#8222;Tehdy jsme byli světová špička v počítačích, teď jen tuneláři a mafiáni&#8230;&#8220;

Jemně jsem ho upozornil, že jsme rozhodně špička nebyli. Jeho reakce mě dostala: &#8222;Tak to o tom asi hovno víte!&#8220; a odkaz na článek na Aha!, kde kdosi nostalgicky vzpomínal, jak si to v těch Slušovicích tehdy zařídili a byli nejlepší.

Projel jsem si příspěvky dál, a to bylo furt &#8222;Kradousek&#8220;, &#8222;rozkradli&#8220;, &#8222;Pravda o socialismu&#8220;, &#8222;Účelové lži &#8211; proč nesmíme znát pravdu o tom, jak se propadáme za Bangladéš&#8220;, odkazy na Ruvr.ru a další Hlasy Moskvy&#8230; Sto tweetů, šest followerů, 20 following&#8230; Každý tweet buď retweet cintů z Aeronetu či Ruvru, nebo jako že polemika s kýmkoli, kdo se vyjádřil ve smyslu tom, že se teď máme líp než za socíku.

Před nějakými pěti, třema lety takoví byli, ale nebyli takhle aktivní. To jste na něj narazili fakt jen náhodou, nebo na [Doutnáku](https://kcc.misantrop.info/2014/08/02/doutnak/ "Doutnák"). Dalo se to chápat, byli to lidé nějak frustrovaní, okej, cítili to tak. Ale tohle byl účet, který jen a bez výhrad hlásal zkázu, respektive zesiloval to huhlání, jak se máme špatně, jak je všechno zlé a jak námi všichni manipulují, popřípadě &#8222;demaskoval optimisty&#8220;. projel jsem si pár dalších podobných, ani to nedalo práci, a bylo to jako přes kopírák.

Jak kapky vody, co kutají díru do kamene.

Hele, ani nemusím bejt spiklenecký teoretik, ale tohle je fakt divný.