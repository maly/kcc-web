---
id: 655
title: Opráski
date: 2015-04-03T07:00:48+01:00
author: Martin Maly
layout: post
guid: https://kcc.misantrop.info/?p=655
permalink: /2015/04/03/opraski/
xyz_lnap:
  - "1"
categories:
  - Kuřecí
---
O [Opráscích](https://historje.tumblr.com/) toho bylo řečeno a napsáno už tolik, že přinesu [sovu](https://kcc.misantrop.info/2015/03/16/sovi-andante/ "Soví andante") do Athén. Ale co už, dokud budu slýchat tenhle hloupý argument, tak na něj budu odpovídat.

_Oprásky kurví češtinu_.

Ne, to neříkají učitelé češtiny (ani dějepisu). Naopak, podle pana Jaze zrovna učitelé češtiny a dějepisu jsou z Oprásků nadšení a moc se jim líbí. A víte proč? Protože učitel češtiny musí tu češtinu umět. A když ji umí, tak pozná, kdy někdo češtinu kurví a kdy si s ní hraje a ohýbá ji tak, aby to bylo vtipné.

Ten rozdíl vám řeknu, ale nevím, jestli ho budete schopni poznat: Člověk, který česky umí a hraje si s jazykem, dokáže porušit jedno pravidlo tak, aby dosáhl komického efektu. Ten je daný tím, že je porušení pravidla jasně přiznané, a je postavené do kontrastu se striktně dodrženou logikou jazyka. Když se o totéž pokusí někdo, kdo česky neumí, je výsledkem &#8222;zkurvený jazyk&#8220;, který nemá vnitřní logiku a obsahuje různé chyby.

Oku neznalému to může připadat &#8222;špatně jako špatně&#8220;, ale věřte mi: Ten, kdo česky umí, rozdíl pozná.

A na závěr citát z oblíbeného komiksu: [Pravidla pravopisu jsou jako kouzla. Pokud se je nikdy nenaučíte, pak to, že je nepoužíváte, nevypovídá vůbec o ničem.](https://xkcz.cz/1238-osviceni/)

&nbsp;