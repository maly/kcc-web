---
id: 169
title: Nad dopisy čtenářůch
date: 2014-08-30T07:00:21+01:00
author: Martin Maly
layout: post
guid: http://kcc.uelectronics.info/?p=169
permalink: /2014/08/30/nad-dopisy-ctenaruch/
categories:
  - Kuřecí
---
&#8230;a já vám to, pane Mácha, musím napsat!

Podle mého to je jeden z nejslabších článků. Čekal bych nějakou trošku lepší analýzu zločinnosti než to, že máte nějaké pocity, že se vám zdá, že Viléma pověsí. Kde je zasazení do kontextu? Víte vy, kolik takových Vilémů po Čechách sedí ve vězení za mnohem nicotnější činy?

_Založte nový papír, slečno, a pište: Karel Čapek, Lidové noviny, Praha!_

Podle mého je to o komunistech jeden z nejslabších článků v celých Lidovkách. Čekal bych nějakou trošku lepší analýzu života proletariátu a parlamentního systému politických stran, než že vy a Masaryk máte nějaký dojem&#8230;

_Pod to dejte datum, podpis, a dejte nový papír. Nadepište ho: Vážený pan Neruda, Nerudova._

Podle mého je to jeden z nejslabších článků. Čekal bych nějakou trošku lepší analýzu odpadového hospodářství a života ve velkém městě, než že máte čuch na to, že nemožnost odhodit slamník přinese nějaké problémy.

_Tak. A tohle napište rovnou anglicky: Dýr mistr Orwell, Inglend._

Podle mého je 1984 jedna z nejslabších knih o totalitě. Čekal bych nějakou trošku lepší analýzu než že na to máte čuch že to asi nevypadá že by to mělo vyjít.

_Ještě dáme jeden, slečno. Adresa bude: Laokoon, věštírna, Trója. Malá Asie, samozřejmě, ne ta u Vltavy! No a tomuhle napíšeme taky něco pěkného!_

Podle mého je to jeden z nejslabších článků. Čekal bych nějakou trošku lepší analýzu dřevěných koní, než že máte čuch že to asi nevypadá že by to mělo vyjít.  
<img loading="lazy" class="aligncenter wp-image-188 size-full" src="http://kcc.uelectronics.info/wp-content/uploads/sites/8/2014/08/vr.png" alt="vr" width="496" height="54" srcset="https://kcc.uelectronics.info/wp-content/uploads/sites/8/2014/08/vr.png 496w, https://kcc.uelectronics.info/wp-content/uploads/sites/8/2014/08/vr-300x32.png 300w" sizes="(max-width: 496px) 100vw, 496px" /> 

Boj za exaktní články, proti dojmům a neanalytickým pohledům, nebyl nikdy snadná věc!

_Děkuju panu Vítkovi za komentář, který si nevezmu k srdci. Pro jistotu ještě zopakuju: Nikdy tu analýza nebyla, a nejspíš ani nebude. Zato tu bude plno mých dojmů&#8230;_

&nbsp;