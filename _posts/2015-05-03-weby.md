---
id: 1145
title: Weby
date: 2015-05-03T07:00:49+01:00
author: Martin Maly
layout: post
guid: https://kcc.misantrop.info/?p=1145
permalink: /2015/05/03/weby/
xyz_lnap:
  - "1"
categories:
  - Kuřecí
---
Někdy vám osud předestře tak divoké asociace&#8230;

Například já mám rád hen ty [staré počítače](https://retrocip.cz). A když tak člověk usíná a říká si, co by s nima rád udělal, tak narazí na to, že nápadů je tak moc, a času, och, tak málo. A že než by to všechno nakreslil a vyleptal a vyvrtal a zapájel a oživil&#8230; Nojo, no. Ale existuje řešení, totiž ty obvody nepájet fyzicky, ale vytvořit v hradlovém poli. Před časem jsem objevil kit s FPGA Altera, zjistil jsem, že s ním jde docela dobře pracovat, a řekl jsem si, že tentokrát se podívám na VHDL ale už pořádně&#8230; Ale furt na to nebyl nějak čas, asi tak rok.

A pak jsem jednou hledal, jak udělat řadič pro VGA, že bych generoval signál nějakým tím jednočipem, a našel jem tutoriál, jak ho udělat ve VHDL, a bylo to tak jednoduché, jasné a srozumitelné&#8230; Tak jsem si řekl, že teda teď už ale fakt doopravdy, a sedl si k tomu a učil se a učil (jo, a k tomu jsem si udělal kurzy Webových aplikací a Cloudových systémů, což s tím nijak nesouvisí, ale píšu to sem, abych nakrknul závistivce) a testoval a zkoušel a&#8230;

Nakonec jsem zjistil, že si věci zapamatuju úplně nejlíp, když je hned používám, a pochopím je nejsnáz tehdy, když je chci _někomu_ vysvětlit. Je jedno komu &#8211; imaginárnímu posluchači třeba. A tak jsem sednul, že příležitostně napíšu &#8222;[kurz VHDL pro začátečníky, co umí programovat, ale neumí VHDL](https://vhdl.cz)&#8222;, tedy pro lidi, jako jsem já, a tak jsem se vám do toho zabral&#8230;

Rovnou jsem k tomu přihodil takovou microsite s tipama na vhodné [FPGA kity do tisíce korun](https://fpga.cz), tedy i pro úplné začátečníky&#8230;

(Taky mě překvapilo, že jsem našel volné čtyřpísmenné domény!)

Já vím, že cílová skupina nechodí moc na KCC, ale trošku jsem se tu chtěl pochlubit.

(To, že jsem napsal [kurz programování v assembleru](https://strojak.cz), to asi víte. A víte, že jsem kdysi spustil [web s hrama pro ZX Spectrum](https://herni-klasika.cz), co si můžete zahrát přímo v prohlížeči? Objevil jsem to teď, když jsem zakládal nové weby do WordPressu&#8230;)

PS: Kdybyste to náhodou zapomněli &#8211; pokud máte někde na půdě starý osmibit a chcete se ho zbavit, tak mi napište. Když to bude něco, co nemám, tak se domluvíme. A abych předešel dotazům: Rok výroby tak 1991 maximálně, ne PC, ne staré notebooky, ne PDA, nic z toho. Díky.