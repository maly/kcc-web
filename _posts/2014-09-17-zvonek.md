---
id: 162
title: Zvonek
date: 2014-09-17T07:00:17+01:00
author: Martin Maly
layout: post
guid: https://kcc.misantrop.info/?p=162
permalink: /2014/09/17/zvonek/
xyz_lnap:
  - "1"
categories:
  - Kuřecí
---
Remcaví Češi mě nepřestávají fascinovat tím, jak na jednu stranu mají plná ústa &#8222;práv&#8220; a toho, že je stát buzeruje, ale na druhou stranu se nechávají velmi ochotně buzerovat, ohýbají hřbet a dobrovolně plní povinnosti, o kterých se většinou jen domnívají, že je mají.

[<img loading="lazy" class="aligncenter wp-image-234 size-full" src="https://kcc.misantrop.info/wp-content/uploads/sites/8/2014/09/schranka.png" alt="schranka" width="580" height="71" srcset="https://kcc.misantrop.info/wp-content/uploads/sites/8/2014/09/schranka.png 580w, https://kcc.misantrop.info/wp-content/uploads/sites/8/2014/09/schranka-300x36.png 300w" sizes="(max-width: 580px) 100vw, 580px" />](https://kcc.misantrop.info/wp-content/uploads/sites/8/2014/09/schranka.png)Já třeba nemám zvonek. V Budějcích jsem ho po čase vypnul, protože nám plašil psa, když haranti mačkali z plezíru zvonky u domů. Třikrát jsem šel dolů, počtvrté jsem udělal krátký proces a zvonek jsem vypnul. Chvíli to ještě některé lidi mátlo (&#8222;já jsem zvonil a vy nic&#8230;&#8220;), tak jsem na zvonek napsal velké &#8222;NEZVONÍ&#8220;, a bylo! Tedy, myslel jsem si, že bude, ve skutečnosti to některé jedince iritovalo natolik, že pocítili potřebu držet mi přednášku o tom, že je povinnost mít funkční zvonek. Ptal jsem se, proč jako, a ty důvody, to byl festival bizarností, od &#8222;je na to zákon&#8220; až po &#8222;no a jak se jako na vás má někdo dozvonit?&#8220;, na což jsem odpověděl &#8222;a co je mi do toho?&#8220; Zcela vážně: kdo by se na mne potřeboval dozvonit? Pošťák? Ten pošťák, který chodí buď v době, kdy nikdo není doma, nebo ten, co jen hází lístek do schránky? Kurýr se zásilkou? Má telefonní číslo. Moji známí a vítané návštěvy mají telefonní číslo. A na nikoho jiného zvědavý nejsem. Najmě na podomní prodejce a jiné jehovisty.

V pražském bytě nemám své jméno na zvonku vůbec. Jen na schránce. Pošťáci do ní hází oznámení, a na každé ručně dopisují: &#8222;Není zvonek&#8220;. Asi se tím sichrují, kdybych je chtěl přijít prudit, že nezvonili. Chápu.

Ale nemusím mít ani zvonek, ani poštovní schránku, dokonce ani hlášený trvalý pobyt. Nemusím (i když je z praktických důvodů lepší je mít). Ona je vůbec spousta věcí, co nemusíte, ačkoli si myslíte, že tu povinnost máte.

&nbsp;