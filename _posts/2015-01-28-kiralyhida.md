---
id: 760
title: Királyhida
date: 2015-01-28T08:00:38+01:00
author: Martin Maly
layout: post
guid: https://kcc.misantrop.info/?p=760
permalink: /2015/01/28/kiralyhida/
xyz_lnap:
  - "1"
categories:
  - Kuřecí
---
Jedu takhle přes Bruck an der Leitha, koukám na odbočku na Kiráyhidu (nyní Bruckneudorf) a říkám si: Kdepak tu je Sopronyi utca? A co pan Kákonyi Gyula? Není, přátelé, [není a asi ani nebyla](https://svejkmuseum.cz/c36_ce.htm).

A já díky té nudě, co se odehrává na dálnici z Vídně na Ráb (připadá mi to, nebo už lidé tenhle název neznají?), přišel na stránky Švejkova muzea a báječně si tam početl. Jednak o historii putování 91. regimentu včetně map a obrázků &#8222;tehdy a nyní&#8220;, o tom, kde se nacházely [všechny ty hospody](https://www.svejkmuseum.cz/hospody.htm), co se ve Švejkovi objevují, o tom, kdo byl možná [předobrazem poručíka Duba](https://svejkmuseum.cz/blog/lajtnant_dub.htm), kuriozní [zprávu z novin](https://svejkmuseum.cz/doc/Chodounsky_detektiv.pdf), v níž figuruje známý detektiv Chodounský (&#8222;co měl ve znaku to voko jako Trojice boží&#8220;), zkrátka velmi příjemné C. a K. počtení, které se p.t. čtenářstvu co nejuctivěji rekomenduje.