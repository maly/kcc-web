---
id: 765
title: Nerozumím
date: 2015-01-29T08:00:41+01:00
author: Martin Maly
layout: post
guid: http://kcc.uelectronics.info/?p=765
permalink: /2015/01/29/nerozumim/
xyz_lnap:
  - "1"
categories:
  - Kuřecí
---
Víte, co mě vysiluje a unavuje?

Ne, kupodivu to nejsou lidi, kteří mají potřebu mi _vysvětlit_, že firemní komunikace je blud (&#8222;si prostě někdo vymyslí pseudoproblém, který do té doby nikdo neřešil&#8220;) a kdo kritizuje firemní komunikační přešlapy, je naivní hlupák, který by snad i těm prudičům chtěl děkovat&#8230; Chtějí žít ve světě, kde si navzájem nadávají s každým, koho považují za prudiče, a jsou v něm spokojení, budiž. Na tyhle lidi mám prostý filtr &#8211; žiju v jiném světě. Ne, mám na mysli jinou vyčerpávající věc.

Něco napíšu, přijde člověk, který to okomentuje, vyčte mi, že se dle jeho názoru v něčem mýlím, já vidím, že něco nepochopil, tak mu, mamlas důvěřivý, odpovím a vysvětlím, kde se přehlédl a co nepochopil. A on mi odpoví třeba, a teď cituju: &#8222;Nerozumím, ale prostě se pletete.&#8220;

Nerozumím, ale prostě se pletete.

_Nerozumím, ale prostě se pletete._

**Nerozumím, ale prostě se pletete!**

Nerozumí, co mu říkám, ale ví, že já se pletu, a ani v tom nevidí protimluv&#8230;

A protože žiju v tom jiném světě, tak si furt říkám, že se dotyčný jen překoukl, že jsem něco špatně naformuloval, že tam je nějaké nedorozumění, a než mi dojde, že se prostě nedomluvíme a než ho _vymístím ze svého zorného pole_, tak mě to na dlouhé minuty rozhodí&#8230;