---
id: 1124
title: Posun
date: 2015-04-29T07:00:08+01:00
author: Martin Maly
layout: post
guid: http://kcc.uelectronics.info/?p=1124
permalink: /2015/04/29/posun/
xyz_lnap:
  - "1"
categories:
  - Kuřecí
---
Vyprávěl se takový vtip. Jak Brežněv na schůzi politbyra vykládá soudruhům, jak zrádná a ošidná věc jsou tahle časová pásma. &#8222;Minulý týden,&#8220; povídá Leonid Iljič, &#8222;jsem třeba volal papežovi a ptal jsem se ho, jak se cítí po atentátu. A představte si: Ono bylo před atentátem!&#8220;

Dočítám Solženicyna, a co nevidím:

> Socialističeskaja zákonnost (orgán prokuratury SSSR), leden 1962, č. 1. Odevzdán do tisku 27. prosince 1961. Na str. 73-74 je článek Grigorjeva (Gruzda) – Fašističtí katani. Je v něm zpráva o soudním procesu proti estonským válečným zločincům v Tartu. Dopisovatel popisuje výpovědi svědků, doličné předměty, ležící na stole, výslech obžalovaného („cynicky odpověděl vrah“), reakci posluchačů, projev prokurátora. A oznamuje, že byl vynesen rozsudek smrti. A všechno bylo přesně tak – ale až 16. ledna 1962 (viz Pravda, 17. ledna), kdy byl časopis už vytištěn a byl v prodeji. (Přelíčení bylo odloženo, časopisu to neoznámili. Novinář za to dostal rok nucených prací.)

A rudý mor, co se už otřepal a otrnulo mu, si zase otvírá kušnu všude možně, na Novinkách i v jiných iDnesech: &#8222;Vždyť současný režim taky lže, tak co? A navíc bijou černochy!&#8220; Jako by to umenšovalo jejich vlastní viny; jako by to ospravedlňovalo ten svinský, všivý režim; jako by ho to snad rehabilitovalo!

Chybí nám tu dekomunizace, opravdu hodně. Prý &#8222;po pětadvaceti letech, co byste chtěli řešit, to už je dávno pasé.&#8220; Takže kdejaké nablblo popotahují za _nacionálně-socialistické_ hajlování, ale _internacionálně-socialistické_ jednání nechává orgány v klidu. Přitom zákony na to jsou, jen vůle chybí. &#8222;Když jste nás tehdy nezakázali, tak nás dneska nechte na pokoji&#8230;&#8220;