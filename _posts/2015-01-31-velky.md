---
id: 776
title: Velký
date: 2015-01-31T08:00:05+01:00
author: Martin Maly
layout: post
guid: http://kcc.uelectronics.info/?p=776
permalink: /2015/01/31/velky/
xyz_lnap:
  - "1"
categories:
  - Kuřecí
---
My chlapi s velkým víme svý.

Ženy sice koukají zálibně, ale když to mají vzít do ruky, tak většinou pořádně nevědí, co si počít a v očích jí čtete strach, jestli se tam vejde.

Na druhou stranu musím přiznat, že se s tím fakt parkuje výrazně hůř. Sice vidíte do všech stran, ale taky máte na každé straně o dvacet čísel víc než s normální Ochtávkou, a s tím návrháři parkovišť a garáží v ČR nepočítají.

A ty poznámky o kompenzaci ega&#8230; Hmmm&#8230; Já si tím kompenzuju to, že mám 203 cm na výšku a do standardního auta se nasoukám tak, že řídím kolenama. Ve větším autě se konečně cítím tak, jako vy, standardně vysocí, ve Felicii. Při vystupování pak nevypadám jako rak poustevník, co opouští ulitu, která mu je už malá, ale jako muž ve středních letech, co důstojně vystupuje z auta.

Jo a taky vás v odlehlejších částech země protijedoucí řidiči problikávají, protože holt máte světla o něco výš než oni a jim tak připadá, že máte dálkové. Jedete do servisu, necháte si přeměřit reflektory, všechno je OK, ale na okresce mezi Zapadlinkou a Ejčí pod Mejknínem vás problikávají dál.

Na druhou stranu je fajn vylézt po čtyřech hodinách jízdy z auta po svých, ne vypadnout v pozici skrčence a deset minut se protahovat do původní pozice &#8222;paragraf&#8220;.