---
id: 564
title: Hubení
date: 2014-12-17T08:00:09+01:00
author: Martin Maly
layout: post
guid: http://kcc.uelectronics.info/?p=564
permalink: /2014/12/17/hubeni/
xyz_lnap:
  - "1"
categories:
  - Kuřecí
---
Začnu [citátem](http://bonusweb.idnes.cz/hrani-pocitacovych-her-za-socialsmu-michal-rybka-rozhovor-pac-/Magazin.aspx?c=A141114_141649_bw-magazin_anb#utm_source=rss&utm_medium=feed&utm_campaign=bonusweb&utm_content=main) (Michal Rybka):

> Podle mého názoru z oficiálních míst vůči počítačovým hrám panovala velká antipatie. Zpočátku proto, že kapitalistické hry byly často o hubení komunistů. V Green Beret, nebo Rambo 2 střílíte vietnamské soudruhy. Chápu proto, že s tím režim měl problém.

Hm. V té době jsem žil, počítač jsem měl, hry jsem hrál, a tak si říkám, co je přesně &#8222;často&#8220;? Green Beret, Rambo, Raid over Moscow, Commando &#8211; tyhle jsou jednoznačné. A dál? Hmmm&#8230;

  * Knight Lore, kde hrdina sbírá artefakty dělníkům a hází je do kotle, co obsluhuje kapitalista?
  * Jet Pac, kde kosmonaut střílí po komunistech, aby mohl odletět?
  * Pac-Man, kde žlutá obluda požírá komunisty v bludišti?
  * Exploding Fist, v němž hráč v roli kapitalistického karatisty dává sodu komunistickému karatistovi?
  * Decathlon, kde kapitalistický sportovec poráží socialistické sportovce?
  * Great Escape, kde nacisti hubí komunistu?
  * WTSS, v němž komunisty na pustém ostrově pronásleduje tyranosaurus?
  * Space Invaders, kde hráč musí hubit mimozemské komunisty?

Sakra, chybí mi Rejžkův gen, který umožňuje vidět komunisty ve všem a za vším. A protože ho nemám, tak nesouhlasím. &#8222;Her o hubení komunistů&#8220; bylo velmi málo. Nebyly časté, spíš jich byl jen zlomek. Časté byly ty o hubení mimozemských šmejdů, logické, bludišťové, skákací, indiferentně střílecí&#8230; těch propagandistických bylo opravdu jen mizivé množství. Nenávist oficiálních míst je třeba vysvětlit něčím jiným.

(Pojďme si pár her připomenout, aspoň obrázkama &#8211; pěkný [seznam udělal Patrik Rak](http://zxds.raxoft.cz/games.html))