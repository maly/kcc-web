---
id: 1426
title: Ocásci
date: 2015-07-04T07:00:24+01:00
author: Martin Maly
layout: post
guid: http://kcc.uelectronics.info/?p=1426
permalink: /2015/07/04/ocasci/
xyz_lnap:
  - "1"
categories:
  - Kuřecí
---
Ve slušné společnosti se Deník Referendum nezmiňuje, ale udělám výjimku. Pan Bittner zveřejnil sloupek &#8222;[Kdo všechno dělal ramena u Třech ocásků](http://denikreferendum.cz/clanek/20709-kdo-vsechno-delal-ramena-u-trech-ocasku)&#8220; a promlouvá k události, co se stala tuhle. Totiž osazenstvo kavárny vydalo fotku, kde vyjadřují solidaritu s imigranty a ochotu je přijmout, načež se do podniku vypravila parta šulínů &#8222;dělat bububu&#8220;. Dokonce někomu vrazili pár facek. Kretenismus jak vrata.

Pan Bittner se rozvášnil a přispěchal vyčinit obyčejným lidem, těm tichým podporovatelům zla. Tak jako ne že bych neměl sto chutí si odplivnout pokaždé, když slyším spojení &#8222;slušný občan&#8220; (něco jako &#8222;poctivý pracující&#8220;). Ne že bych se nedomníval, že slušní občané jsou často motorem a hybatelem největších svinstev. Ale když už jim chci naložit, tak bych se neměl nechat unést spravedlivým hněvem.

&#8222;Apeluju na vás, vy „slušní Češi“, co se bojíte o budoucnost svých dětí, co máte starost o práva svých žen (&#8230;) Uvědomte si, že jste to vy, kdo v sobotu nezaplatil útratu, vyhrožoval dívkám za pultem, kdo rozbíjel cizí majetek, a kdo fyzicky napadl hosta, který se dívek zastal,&#8220; píše Petr Bittner, a pokračuje: &#8222;Na které straně barikády vlastně stojíte a na které chcete stát? Na té hloupé, nebezpečné a agresivní spolu s nácky a teroristy, nebo na té solidární, otevřené a mírumilovné spolu s ostatními, kteří nechtějí padnout jejich zlu za oběť?&#8220; Pak pokračuje, adekvátně médiu, tím, že za to stejně může kapitalismus, ale rád bych se zastavil u toho momentu, kdy davu připisuje konkrétní činy.

Což je taky pitomost, protože ačkoli v morální rovině je možná jeden každý mlčící spoluviníkem, tak takováhle prohlášení nefungují.

Logicky:

> Jste to vy, kdo dal facku hostovi? Ne!
> 
> Přitakali jste tomu? Ne!
> 
> Máte na rukou jejich krev? Ne, to je nesmysl. A tak je snadné všechny podobné argumentace odmítnout jako nesmysly en bloc.
> 
> Mlčíte k tomu. Přišli si pro sluníčkáře, tak trochu jim to přejete, ale násilí se vám hnusí, tak řeknete, že &#8222;tohle už bylo za hranou&#8220;. Možná: &#8222;za hranou, ale koledovali si!&#8220; Vy byste to neudělali. Udělali to jiní. Vy s tím nesouhlasíte, ale zase ne tak moc.
> 
> Nejste to vy, kdo bije, nejste to vy, kdo to schvaluje. Vy jste _jen_ ti, kdo utvářejí atmosféru ve společnosti. Možná vás děsí to, že se tohle děje. Vy v tom nevidíte souvislost.
> 
> Možná budete pak říkat: &#8222;Takhle jsme to nechtěli. My jsme se jen báli o náš národ, o naše děti, o naši budoucnost&#8230; tohle se nemělo stát&#8230;&#8220;

No a pak do článku o nutnosti porozumění vrazí [autor](http://piv.pivpiv.dk/) výkřik o tom, že se musí všichni rozhodnout, na které straně barikády budou stát!

_Ale co, je to Deník Referendum, konzistence není očekávána, hlavně když demaskujeme kapitalisty!_