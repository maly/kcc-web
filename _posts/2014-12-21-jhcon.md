---
id: 576
title: JHcon
date: 2014-12-21T08:00:17+01:00
author: Martin Maly
layout: post
guid: https://kcc.misantrop.info/?p=576
permalink: /2014/12/21/jhcon/
xyz_lnap:
  - "1"
categories:
  - Kuřecí
---
Lákal mě tuhle kolega [Logout](https://blog.i-logout.cz/) na setkání majitelů a příznivců starých počítačů. Však jsem majitel a příznivce starých počítačů, tak proč by ne?

Nejel jsem, časově mi to nevyšlo, v tu dobu jsem už program měl. Ale aspoň jsem se podíval na fotografie ze setkání. Trošku mě u toho bodlo nostalgicky do nostalgické chlopně: obrázky připomínaly setkání Klubu přátel výpočetní techniky OKVTSSM v roce 1988. Samozřejmě s modernější technikou.

Já nevím, jak to přesně popsat&#8230; Vzpomínal jsem si, jak jsem v té době, coby samotářské dítě, stál na podobných setkáních někde v koutku a nesměle jsem se díval, jak jsou majitelé hrozně důležití a probírají zásadní věci, jako &#8222;sejvování ROMky od IF1 na mikrodrajv&#8220; a &#8222;rozšíření na 80kB podle Trollera&#8220;. Oni se všichni znali, já je neznal. Být nesmělý kluk, co se s _nimi_ nezná, znamenalo, že jste chvíli bloumali kolem počítačů a pak šli domů. Dalo obrovskou práci na někoho promluvit a na něco se ho zeptat. &#8222;Dobrý den, prosímvás, tyhle barevné pruhy při nahrávání, jak to děláte?&#8220; Vousatý inženýr ve flanelové košili se na mne otočil a povídá &#8222;Padlo!&#8220; A zase se zabral do štrachání v hardware. (A já až od Lukáše Ladry, co byl starší jen o pár let, zjistil, že to nebylo Padlo, ale Mad Load&#8230;)

Mám zkrátka s těmahle akcema spojené velmi nepříjemné zážitky _chudého příbuzného_, co přišel na akci, kde se všichni znají.

Před nedávnem jsem si jeden svůj starý počítač rozšířil o zajímavý hardware a napsal jsem o tom. Reakce lidí byla &#8222;Jo, tohle frčelo na srazu spectristů před pěti lety, to jsme to tam všichni vyzkoušeli.&#8220; Fajn, já v té době nebyl členem vašeho kmene, a po pravdě jím nejsem dodneška. Ačkoli jsem jinak už socializován a nedělá mi problém seznámit se s cizími lidmi, tak tady fakt nevím&#8230; Nějak se mi do toho nechce, _jestli mi jako rozumíš_, trošku se děsím, možná neoprávněně, takového toho sektářství, co člověk na webech lidí _z kmene_ vysleduje.

Takže jsemť rozpolcen. Na jednu stranu bych se rád potkal se všemi těmi, s nimiž se znám z komentářů a dokážu se s nimi bavit, na druhou stranu se obávám, že převažující duch těchto akcí (JHcon je jen příklad za všechny ty \*cony a \*festy) bude takový ten, který mě už před lety odradil od účasti ve &#8222;speccy konfeře&#8220; &#8211; _sektářství a institucionalizované pohrdání PeCí_. Neříkám že tam je &#8211; to nevím, nikdy jsem tam nebyl. Jen se toho bojím. Možná bych přijel nejdřív na nějakou &#8222;lite&#8220; verzi, s šesti lidma tak, abych se otrkal&#8230;

Ale to platí nejen pro oldcompaře. Na Poslední sobotě, setkání programátorů, jsem seděl s Pixym v &#8222;předsálí&#8220; a probírali jsme věci s programováním nesouvisející. Na WebExpu jsem taky raději seděl s Jirkou Koskem a Štěpánem Bechynským a Karmim a dalšími mimo hlavní proud a diskutovali jsme o běžném životě. Mě totiž asi nebaví povídat si s lidma u počítačů o počítačích.