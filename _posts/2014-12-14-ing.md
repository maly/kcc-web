---
id: 593
title: Ing
date: 2014-12-14T08:00:54+01:00
author: Martin Maly
layout: post
guid: http://kcc.uelectronics.info/?p=593
permalink: /2014/12/14/ing/
xyz_lnap:
  - "1"
categories:
  - Kuřecí
---
Tuhle byla v redakci taková debata o tom, kdo má jaký vysokoškolský titul. Všimněte si, že ho třeba v médiích snad nikdo nepoužívá. Používání titulů u jména je docela na ústupu a je docela běžné, že i vícenásobně ozdobení používají své občanské jméno, třeba když si nechávají posílat na dobírku nákup z e-shopu či tak něco. Tituly se vlastně _jedou_ snad už jen na školách a v kandidátkách politických stran. Ovšem jsou lidé, že&#8230;

Udělali jsme nový objednávkový formulář. Diskutovali jsme o tom, jestli tam dát zvlášť políčko na titul, nebo nedat. Z několika důvodů jsme ho tam nakonec nedali a nechali jsme jen jedno políčko: &#8222;Jméno&#8220;. Za tím je algoritmus, co ho rozdělí na jméno a příjmení, ale uživatel to napíše prostě tak, jak je zvyklý své jméno psát. Zároveň to je ale zajímavá sonda&#8230;

Pět procent lidí mělo i tak touhu uvést svůj akademický titul. Z těch pěti procent, co napsali svůj titul, byla desetina, co uvedli &#8222;JUDr.&#8220;, zbytek byli &#8222;Ing.&#8220;

Ne, ani jeden Bc., ani jeden Mgr. (a že jich je jak naseto), žádný MUDr. ani PhDr., jen na jednoho JUDr.-a devět inženýrů.

Celkem správně říká (ing.) Petr Koubský, že &#8222;inženýr je u někoho spíš diagnóza než titul&#8220;.