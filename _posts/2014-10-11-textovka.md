---
id: 19
title: Textovka
date: 2014-10-11T07:00:57+01:00
author: Martin Maly
layout: post
guid: http://kcc.uelectronics.info/?p=19
permalink: /2014/10/11/textovka/
xyz_lnap:
  - "1"
categories:
  - Kuřecí
---
Fakt mě neberou textovky, kde si tvůrce poplácává játra se svými kamarády. Hlavně proto, že už dávno nejsem součástí takových part a jména mi nic neříkají (a ani jim nic neříká to moje). Sice [jsem býval obskurnějším tvůrcem her](http://retrocip.cz/jsem-obskurnejsi-tvurce-her/), ale kdeže loňské vlasy jsou. Čímž nechci tvrdit, že jsem takovou nenapsal. Napsal. Skoro všechny takové byly.

Každopádně pro svůj reunion&#8230; teda relaunch&#8230; return&#8230; prostě re_cosi_ ve smyslu &#8222;znovu na scéně&#8230;&#8220; plánuju něco onačejšího. Nula zombíků, nula draků, trpaslíků a elfů, nula historek ze srazů tvůrců textovek, nula alkoholiků a humoru. Engine zvládá velmi zajímavé věci, a tak bych rád nabídnul, spoiler alert &#8211; příběh! Pomáhá mi ho vymyslet Vembloud, a základní linie je taková velmi neotřelá.

Ovšem než k tomu dojde, tak bych rád udělal technologické demo k tomu enginu, a když to půjde, tak ho nabídnu ostatním tvůrcům. Asi nejvíc se těším na možnost vytvářet DLC pro hru&#8230;