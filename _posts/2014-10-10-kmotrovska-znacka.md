---
id: 298
title: Kmotrovská značka
date: 2014-10-10T07:00:05+01:00
author: Martin Maly
layout: post
guid: http://kcc.uelectronics.info/?p=298
permalink: /2014/10/10/kmotrovska-znacka/
xyz_lnap:
  - "1"
categories:
  - Kuřecí
---
Kmotr je kmotr, kmotra nechme spinkat. Co takhle další populární mediální <del>zvra&#8230;</del> teda zkratka: Kmotrovská značka. Někdo zaparkoval auto s RZ (totéž co dřív SPZ) &#8222;1SL 2500&#8220; na kolejích tramvaje, bylo okolo toho nějaký mrzení, a média pak přišla s článkem &#8222;zaparkované auto s _kmotrovskou značkou_&#8220; To jako že tam byly ty dvě nuly.

Říkalo se, že třeba taková SPZ typu NBA-22-22 znamená, že její majitel dává na odiv, že je tehdejší ví aj pí, že se vyzná v tlačenici, není to nějaké máslo, že si prostě dokáže zařídit spoustu výhod&#8230; Oficiálně samozřejmě ne, to přiřazuje náhoda, kdepak, rovnost, občani &#8211; ale jednou to byl okresní tajemník, podruhé ředitel OÚNZu, pak služební vozidlo OO VB&#8230;

VB vzal čert, ale tyhle značky ne. Fialová saka a nová nomenklatura tenhle bohulibý zvyk udržují při životě dál. Onderkova značka končí 0001, starosta Poděbrad prý 9999, no a jihočeský hejtman Zimola jezdil autem, jehož RZ končila 1111. Taková náhoda! &#8222;Zkrátka na mne vyšly&#8220;, prohlásil Zimola. A do toho se magistrátní mluvčí kroutili jak hadi, když říkali, že &#8222;to je jen náhoda, že to holt takhle vyšlo&#8220;.

Ale to není podstata. Jistě všichni věříme, že to je náhoda, takovej pechfógl Zimola, jeho auto si každej zapamatuje. Spíš mi vysvětlete, proč by někdo chtěl mít takovouhle značku. Může být dyslektik s poruchou pamatování číslic, OK, to možná. Dál? Ať přemýšlím jak přemýšlím, tak mi vychází, že takovouhle značku může chtít dál jen ten, kdo jí chce ukázat, vystavit na odiv. Ale říkám si: Co přesně vystavuje na odiv? Svůj vliv , své známosti? Asi tak.

To ale není moc chytré, co? Chlubit se svým vlivem, majetkem, čímkoli. Většinou to dělají různí veksláčkové, jejich mentalitě okázalost vyhovuje. Ale opravdový vliv, silný, se takhle manifestovat nepotřebuje, a nejen to: je mnohem silnější, když se o jeho síle neví.

Všemi deseti hlasuju pro možnost koupit si určitou kombinaci zcela legitimně. Jde to s telefonem, mělo by to jít i se značkou. A upřímně: spousta lidí, co dneska přes známé shání kombinaci, by to neudělalo, protože kdyby si mohl nějakou &#8222;lepší&#8220; kombinaci koupit každý, tak pápá, výlučnosti!

PS: Zkusím se zeptat kolegů, jestli neznají značky aut, kterými jezdí naši miliardáři. Pochybuju, že takový Kellner by si objednal 1PK 1111&#8230;