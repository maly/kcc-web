---
id: 461
title: Produktivita
date: 2014-11-13T07:00:15+01:00
author: Martin Maly
layout: post
guid: https://kcc.misantrop.info/?p=461
permalink: /2014/11/13/produktivita/
xyz_lnap:
  - "1"
categories:
  - Kuřecí
---
Produktivní je něco jako [aktivní](https://kcc.misantrop.info/2014/08/14/aktivity/ "Aktivity"). Obě jsou původně pozitivní slova, které potkal strašný osud: obě si vzali do úst nejrůznější _inspirátoři_ a _poradci zlepšování osobnosti_ a rozežvanili je ad nauseam. O aktivitách a aktivním čemkoli jsem se už rozepsal, teď tedy ta produktivita.

[Binární mozky](https://kcc.misantrop.info/2014/11/12/binarni/) staví _produktivitu_ do dialektického protikladu proti peklu &#8211; tedy proti věcem _neproduktivním_, proti _zahálce_, proti _nicnedělání_, proti _neefektivní práci_, proti věcem, co si nezaslouží právo na existenci. _Buď produktivní &#8211; nebo zhyň!_ Bohužel, chytili se toho [digitální hipsteři](https://www.misantrop.info/digitalni-hipster/) a udělali z produktivity svoji modlu.

Poznáte to třeba v recenzích různých technických gadgetů, telefonů, tabletů&#8230; Když chce recenzent vyjít vstříc tomuhle publiku (anebo je prostě jen vymletý binární mozek) a chce naznačit, že z tabletu učůrával nadšením, tak ho označí za _pracovní nástroj_, ačkoli jinak je tablet čistě nástroj konzumační, tedy _prokrastinační_ a fuj. Tenhle ne, ten je _pracovní_, a aby recenzent podtrhl svoje tvrzení, vyfutruje ho svou vlastní zkušeností: _Tablet mi zvýšil produktivitu, celý den jsem řešil maily, otvíral jsem excelovské dokumenty a k tomu jsem poslouchal audio!_ Méně zblblý čtenář tu větu naštěstí čte jako &#8222;_celý den jsem zase řešil kokotiny a čuměl jsem do nesmyslných tabulek, ale aspoň že to hraje!_&#8220;

Produktivita má své indikátory a měří se v počtu vyřízených mailů, otevřených excelovských tabulek, přeposlaných mailů a zasynchronizovaných zpráv. Paradoxně tedy ne v nějaké skutečné práci. Pokud se věrozvěst produktivity dostane ke skutečné práci, tak ji začne kvantifikovat, a většinou blbě. U programátorů začne měřit &#8222;počty napsaných řádků&#8220;, u novinářů &#8222;počet napsaných slov&#8220; a ještě si, blb, pochvaluje, jak na to má hezky tabulku. A co je neměřitelné, tedy neproduktivní, to musí pryč!

Kdysi jsem zažil i vedoucího, co hodnotil produktivitu programátorů podle klapotu klávesnice. Když někdo neklapal a místo toho si četl třeba manuál, zle se na něj koukal. Kolega mi vyprávěl o hotline, kde vedoucí dával za příklad mladou kolegyni, co za směnu vyřídila několik set volajících! To je produktivita! Pak se ukázalo, že telefon zvedla, poslechla si problém a odpověděla &#8222;přepojím vás na kolegu&#8220;&#8230; Ale papírově měla nejvíc zvednutých telefonů!

No a největší věrozvěsti produktivity začali měřit produktivitu i u odpočinku a zábavy. Nejprve se vyrojili rádci, co vám poradili, jak _aktivně a efektivně odpočívat_, jak se správně bavit, jaké hry vám pomůžou se nejlépe odreagovat kvůli produktivitě&#8230;

Po pravdě řečeno kdybych přemýšlel, jak udržet &#8222;pracující lid&#8220; v práci, dám mu normy, těm co dělají rukama, a _závislost na produktivitě_ těm, co se živí hlavou (no&#8230;) Vždyť není pro zaměstnavatele nic hezčího, než mít pracovníky posedlé tím, že chtějí udělat co nejvíc práce &#8211; a ještě věří tomu, že to dělají pro sebe!