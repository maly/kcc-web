---
id: 614
title: Kuchařka
date: 2014-12-29T08:00:03+01:00
author: Martin Maly
layout: post
guid: http://kcc.uelectronics.info/?p=614
permalink: /2014/12/29/kucharka/
xyz_lnap:
  - "1"
categories:
  - Kuřecí
---
Až si budete dávat novoroční předsevzetí (přestanu kouřit, zhubnu a naučím se španělsky, znáte to&#8230;), tak si vzpomeňte na tenhle můj nápad &#8211; totiž kuchařka.

Ne že by jich nebylo dost. Jsou to nejoblíbenější tituly ever. Vycházejí kuchařky na leccos, od &#8222;kuchařky naší vesnice&#8220; po &#8222;vaření z odpadků&#8220; (prý láme všechny rekordy, což se ani moc nedivím). Ale já přišel na to, že mi jedna chybí.

Totiž: není problém vařit, když jste dva. Většina receptů je ve stylu &#8222;4 porce&#8220;, tak toho uděláte o něco míň, najíte se dva a zbytek druhý den jeden z vás dojí. Nojo, ale když jste sami, tak ti z vás, co to znají, mi dají zapravdu: Nebaví vás vařit! Když je člověk sám, odbyde se namazaným chlebem, nebo snídani vynecháte a dáte si až větší oběd, nebo si k večeři otevřete konzervu&#8230; V případě, že pracujete doma, se to celé ještě násobí koeficientem 1.75, protože když chodíte do práce, tak si zajdete v poledne na oběd, ale když děláte doma, tak kam byste chodili?! Zase je tam nepatrně větší pravděpodobnost, že si najdete čas na větší vaření&#8230;

Takže co mi chybí? Kuchařka &#8222;vaříme pro jednoho&#8220;. S miniporcema. Nebaví mě uvařit si špagety a jíst je tři dny, koupit si čtvrtku chleba a po dvou dnech kus vyhodit, ale taky mě nebaví tahat nádobí kvůli třem vajíčkům a půlhrsti čočky. Plus jsou balení potravin, které musíte po otevření spotřebovat, a zase nejsem Scouperfied, abych otevřel šlehačku, cmrndnul trošku do omáčky a zbytek zahodil&#8230;

No a k tomu si dejte ještě druhý požadavek: Aby to bylo zdravé a ne nějaký junk food. Taže taky třeba pět minijídel denně. Jak si připravit pět malých porcí denně, aby to nebylo ve stylu Ke snídani vejce, ke svačině vejce, k obědu špagety, odpoledne studené špagety, večer ohřívané špagety, v neděli v poledne pečené maso, odpoledne pečené maso, večer pečené maso, v pondělí ke snídani pečené maso a ke svačině brambory se šťávou z pečeného masa&#8230;

Víte o takové kuchařce? Já ne. a že by se mi hodila!