---
id: 627
title: Jako lidi
date: 2014-12-28T08:00:56+01:00
author: Martin Maly
layout: post
guid: https://kcc.misantrop.info/?p=627
permalink: /2014/12/28/jako-lidi/
xyz_lnap:
  - "1"
categories:
  - Kuřecí
---
Znáte mě, a tak víte, že se občas rozepíšu na téma &#8222;firemní komunikace&#8220;. Hlavně ve chvíli, kdy ji někdo &#8222;zvoře&#8220;, protože na tom se to krásně demonstruje.

Pravidelně se objevují reakce, že &#8222;po bitvě&#8230;&#8220;, nebo že každý si může komunikovat jak chce a neohlížet se na samozvané internetové strážce správné komunikace (teď mi došlo, jakou jsem měl vzít doménu!) Cestou z [dovolené](https://kcc.misantrop.info/2014/12/26/dovolena/ "Dovolená") jsem si probíral dva poslední případy (mj. i toho [restauratéra](https://kcc.misantrop.info/2014/12/27/precurat/ "Přečůrat")) a říkal jsem si: _Nojo, to je hrozně hezký, že řeknu, že se takhle komunikovat nemá. Dotyčný na to stejně odpoví, že on na nějaký kydy není zvědavej, že jsou všichni děsně chytří, a že takové hosty v hospodě nechce, tak až budeme mít tolik restaurací, co on, tak ať ho poučujeme, jak se má chovat k zákazníkům._

A pak přišel ten moment, kdy mi to došlo: NO A CO? Co má bejt, že tohle řekne? Já to pravděpodobně nedělám kvůli němu, ale kvůli sobě, kvůli lidem, kterým s komunikací někdy pomáhám, kvůli čtenářům, kteří to vnímají stejně. V zásadě bych si mohl udělat web, kde bych případy zvrzané firemní komunikace ukázal, rozebral, co je na nich špatně, navrhnul, jak to mohlo být líp (ano, po bitvě generál, no a co?), zkusil vysvětlit, proč bych to napsal jinak&#8230; Dotyčným nepomůžu, oni o to většinou ani nestojí, ale třeba to ocení jiní. No a zároveň bych na takovém webu mohl mít diskuse, kde by lidi navrhovali svoje odpovědi, svoje formulace, mohli by polemizovat o vhodnosti různých odpovědí&#8230;

Pak jsem se zarazil, ta diskuse mě trošku vyděsila, protože mi došlo, že se čtyři z pěti &#8222;zveřejněných&#8220; někde dozvědí, že jsem o nich napsal, a přijdou mi nadávat, co si to dovoluju a kam že si mám svoje rozumy strčit. Ono je to vlastně víc než pravděpodobné &#8211; vždyť tématem jsou &#8222;lidi, co nezvládají komunikaci&#8220;.

Ale nakonec jsem si řekl, že to nedělám pro ně, ale pro sebe, a jaká si nastavím pravidla, taková tam budou. Důležité je, abychom komunikovali [jako lidi](https://jakolidi.cz/).

(Čímž vás zároveň zvu na ten web, který se jmenuje, chvilka napětí &#8211; ano, [Jako lidi](https://jakolidi.cz/). Už tam je i jedna ukázka&#8230;)