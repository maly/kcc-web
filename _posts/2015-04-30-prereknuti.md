---
id: 1126
title: Přeřeknutí
date: 2015-04-30T07:00:53+01:00
author: Martin Maly
layout: post
guid: http://kcc.uelectronics.info/?p=1126
permalink: /2015/04/30/prereknuti/
xyz_lnap:
  - "1"
categories:
  - Kuřecí
---
&#8211; &#8222;Slyšel jsem, že prý ses rozvedl&#8230;?&#8220;

&#8211; &#8222;Nojo, je to tak&#8230; A kvůli takové drobnosti &#8211; přeřeknul jsem se!&#8220;

&#8211; &#8222;Kvůli přeřeknutí? Prosímtě, jak je to možné?&#8220;

&#8211; &#8222;No, snídali jsme se ženou a já jí chtěl říct &#8218;Miláčku, prosímtě, podej mi sůl&#8216;, no a přeřekl jsem se a místo toho jsem řekl &#8218;Krávo blbá, zkazilas mi celý život!'&#8220;

Do veřejné diskuse, která bohužel k lítosti všech lidí se zbytky studu stále ještě probíhá, bych rád přispěl tím, že **je jedno, co prezident chtěl říct; podstatné je, co řekl!**

Pokud chtěl říct &#8222;Peroutka napsal články, které jsou z dnešního úhlu pohledu sporné&#8220; a místo toho se přeřekl a řekl to o tom Hitlerovi gentlemanovi, je od této chvíle jediná legitimní otázka na Ovčáčka ne ta, co tím jeho šéf chtěl sdělit, ale kdy se omluví za to, co z něj nakonec vypadlo. Na to se Ovčáčka ptejte, stále dokola: Kdy se ten prolhaný samolibý žvanil zastřelí, jak slíbil?! _Teda promiňte, přeřekl jsem se, chtěl jsem říct &#8222;Kdy se pan prezident omluví&#8220;?!_

A protože nechci, aby mi tu Ovčáček se Zemanem bobtnali nad únosnou míru, tak to sfouknu při jednom: Tuhle se zas ten kašpar vycajchnoval, když vytáhnul článek, co Peroutkovi předhodili na Gestapu, a co mu pak dali vyžrat i komunisti. Sám Peroutka o tom napsal: &#8222;A tak týž článek je schopen připravit svému autoru dvojí osud: nejdříve mu ho přečte komisař Gestapa jako hlavní důkaz, proč autor musí zůstat doživotně v koncentračním táboře, a potom, po revoluci, ho cituje jiný český novinář, patrně na důkaz, že autor se chtěl zalichotit Němcům.&#8220; Naštěstí už se nedožil toho, když tentýž článek návdavkem vytáhl další novinář, t.č. ve službách prezidenta republiky, a dokazoval na něm Peroutkovo morální selhání, ačkoli sám za svou kariéru psal tak akorát tendenční články o tom, jak je kapitalismus špatný, do radikálně komunistických novin. _Což ale naštěstí nikdo nebude brát jako &#8222;selhání intelektuála&#8220;, nanejvýš jako &#8222;selhání intelektu&#8220;, pokud v těch článcích typu &#8222;Komunisté v čele zápasu za českou suverenitu&#8220;, &#8222;Natovská okupace Prahy začne zítra&#8220;, &#8222;Podejme ruku antikapitalistickým hnutím&#8220; nebo &#8222;S jihočeskou dechovkou jde všechno lépe&#8220; vůbec nějaký intelekt detekuje._