---
id: 569
title: Nehodlám
date: 2014-12-18T08:00:50+01:00
author: Martin Maly
layout: post
guid: http://kcc.uelectronics.info/?p=569
permalink: /2014/12/18/nehodlam/
xyz_lnap:
  - "1"
categories:
  - Kuřecí
---
Tuhle se mě jedna paní ptala, co jsem to udělal za chybu, když jsem napsal &#8222;[debata, do které se pouštět hodlat nehodlám](http://kcc.uelectronics.info/2014/12/03/adam/ "Adam")&#8222;. Že by to přeci napsala jinak, ale protože ví, že česky umím, tak že přemýšlí, jestli to není nějaký mem.

Ano, je to mem, který stvořil úředně uznaný spammer Radovan Kaluža na svém blogu. Tento wannabe nadsamec, milionář, velkopodnikatel a neodolatelný svůdce s nadprůměrným IQ (to všechno tvrdí sám o sobě), autor [legendární diplomové práce](http://ulozto.cz/xsh5zDU/kaluza-18-04-2006-pdf), několik let prudil český internet spamováním (za což dostal přes prsty od ÚOOÚ) a zároveň ho bavil svým blogem, kde ukazoval &#8222;fotky z milionářských párty&#8220; nebo se snažil dehonestovat své kritiky, a tohle všechno provozoval jazykem, který byl velmi neotřelý a svérázný. Parta cynických oblud z Okouna se na účet pana magistra nadsamce velmi dobře bavila, on jim skákal na špek, rolničky cinkaly&#8230;

No a jednou zase ostravský seladon, _jehož prostopášnost je tak veliká, že Dionýsos je proti němu jen umývač veřejných záchodků v Bříství_, popisoval své obří a superiorní IQ, díky kterému vydělává ty miliony na svém hostingu, a v komentářích byl dotázán, zda to může nějak doložit, protože veřejný projev rozhodně něčemu takovému nenasvědčuje. Na to Radovan odpověděl, že jeho IQ je obrovské, což mu dokázalo několik testů, a nazdar, nebudu kvůli vám někde běhat. Když byl upozorněn, že IQ test si může udělat i doma v Ostravě, odpověděl větou, která zlidověla: &#8222;IQ test hodlat nedělám, nemám nyní na to čas&#8220;.

Výrok &#8222;hodlat nedělám&#8220; postupně přetransformoval do &#8222;hodlat + sloveso v záporu&#8220;, takže: &#8222;Dneska hodlat nejdu&#8220;, nebo &#8222;Za tohle hodlat nezaplatím!&#8220; Byla tedy jen otázka času, kdy někdo stvoří tvar &#8222;hodlat nehodlám&#8220;. Kanonicky správný mem je tedy &#8222;hodlat nedělám&#8220;, jeho derivace pak &#8222;dělat hodlat nehodlám&#8220;.