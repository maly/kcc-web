---
id: 264
title: Ovoce
date: 2014-09-22T07:00:00+01:00
author: Martin Maly
layout: post
guid: https://kcc.misantrop.info/?p=264
permalink: /2014/09/22/ovoce/
xyz_lnap:
  - "1"
categories:
  - Kuřecí
---
Čtu na Lidovkách [článek](https://byznys.lidovky.cz/zemedelci-likviduji-ovoce-kvuli-ruskemu-embargu-ho-nemaji-komu-prodat-1zg-/statni-pokladna.aspx?c=A140919_132850_statni-pokladna_pave) o tom, že zemědělci likvidují ovoce, protože ho nemají komu prodat.

Pro jednou zapomenu na to, že [Lidovky napíšou každou kravinu](https://www.misantrop.info/sazka-panenka-lidovky/), a budu věřit tomu, že článek odpovídá realitě. Co tu tedy máme?

  * Rusko vyhlásilo embargo na dovoz (mj.) ovoce z EU.
  * V EU se letos urodilo velmi mnoho jablek.
  * Když není odbyt v Rusku, měl by být odbyt na domácím trhu.
  * Jenže domácí trh je saturovaný.
  * Ano, víc by se toho prodalo, ale museli by prodejci jít s cenou dolů.
  * Kdyby šli s cenou dolů, prodělali by.
  * EU nabízí dotaci na ztráty, pokud zemědělci úrodu zlikvidují.

Takže ano, chápete to dobře. Zemědělec, který prodá jablka v EU za míň peněz, nedostane dotaci. Dotaci dostane ten, kdo jablka zlikviduje. Hm. Když zlikvidují, tak cena v obchodech neklesne a napřesrok a za dva roky a za tři budou moct dál pěstovat jablka, jejichž pěstování se jim, podle jejich slov, nevyplácí.

Vy, jako jablkojedlík, tak zaplatíte vyšší cenu a navíc z vašich daní půjde dotace těm zemědělcům, co nechají jablka shnít v sadu. Ne že byste si je tam šli natrhat, to ne&#8230;

Chápu hněv vůči EU. Ale rozhodně se nehněvám za sankce proti Rusku, ale za tuhletu naprosto nesmyslnou socialistickou politiku. &#8222;Podporujeme ničení, jen aby neklesla cena, protože už takhle je cena nízko a náklady vysoko. Kdyby cena klesla, tak se někomu pěstování jablek nevyplatí.&#8220; Pardon, že tu budu chvilku Svobodný, ale: nebylo by to lepší, kdyby ti, kterým se pěstování jablek nevyplatí, ty jablka prostě nepěstovali?