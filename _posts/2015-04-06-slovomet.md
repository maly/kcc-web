---
id: 1017
title: Slovomet
date: 2015-04-06T07:00:16+01:00
author: Martin Maly
layout: post
guid: http://kcc.uelectronics.info/?p=1017
permalink: /2015/04/06/slovomet/
xyz_lnap:
  - "1"
categories:
  - Kuřecí
---
Když jsem psal [Gamesfer](http://gamesfer.com), aka Burzu kódů, použil jsem několik zajímavých služeb, a asi nejzajímavější je [Wordoid](http://wordoid.com). Tvoří z daného základu slova, která vypadají &#8222;normálně&#8220;, tím, že přidává přípony nebo předpony. A jako bonus vám zkontroluje, zda je volná doména&#8230;

Berte to jako tip na neděli. Vlastně na pondělí&#8230;

No a abyste neměli dojem, že jsem vás ošidil, takový námahy vlízt na tuhle stránku a tady jen tři řádky textu, tak tady máte jeden [velikonoční příběh](http://www.misantrop.info/je-skvele-byt-divny/):

> Byly Velikonoce, rok 1996 či tak nějak. Seděli jsme s kytaristou ve skoro prázdné hospodě, pili pivo s čajem a koukali se z okna, kde procházely skupiny koledníků. Totiž dvojice, trojice až n-tice mladých chlapů různého věku a různého stupně opilosti, kteří nesli láhve, opírali se o pomlázky a drbali si vejce. Velikonoční klasika, znáte to.
> 
> Navíc řvali. Všimli jste si, jak chlapi rádi dělají rambajz? Asi věří, že čím víc hluk, tím víc testosteron, tím víc samec, tím větší borec a tím větší kokot (_„mít“ nebo „být“ si dosaďte ad lib_). Atavismus po zvířecích předcích, kde větší zvíře víc řve. Ale postupem vývoje jsme coby druh prodělali některé změny: zvětšil se nám mozek, zvýšil intelekt, přestali jsme si čistit genitálie vlastním jazykem a přestali jsme demonstrovat sílu, moc a zdraví řvaním. Tedy alespoň někteří z nás.
> 
> Seděli jsme u stolu a kytarista, co je o deset let starší a trochu introvert, povídal: „A víš co bylo nejhorší, když jsem dělal ve fabrice? Ty kecy chlapů. Furt vedli takový ty jako že drsný chlapácký řeči o fotbale a ženských… _Hele, tyvole, ta má kozy, ta nemá kozy, ta by to dělala…_a pokaždý se koukali a sledovali, co já na to, jestli budu spiklenecky pomrkávat nebo ne.“
> 
> Napil se čaje a pokračoval: „Jednou se mě jeden ptal – _tak co, Franto, jak to děláš se svou starou?_ Nereagoval jsem, co se s ním budu o tom bavit, ne? Ale on si nedal pokoj a furt se ptal dokola a říkal _Hele, chlapi, zeptejte se tady Franty, jak obdělává doma starou…_ Tak jsem ho fláknul francouzákem, přerazil mu nos a šel na osobní dát výpověď.“
> 
> Nebylo co dodat. Venku v dešti nesrozumitelně řvali ožralí _alfa samci_ a my věděli, že je skvělé být pro ně **_ten divnej_**.