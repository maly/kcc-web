---
id: 95
title: Vekslák
date: 2014-08-12T07:00:49+01:00
author: Martin Maly
layout: post
guid: https://kcc.misantrop.info/?p=95
permalink: /2014/08/12/vekslak/
categories:
  - Kuřecí
---
Jonák je dobrý [lakmusový papírek](https://zpravy.idnes.cz/diskuse.aspx?iddiskuse=A140808_132810_domaci_jp). Mentálně zaseklý na začátku devadesátých let (což není nějaké hanění &#8211; taky byste v jeho situaci byli zaseklí). Když ho posloucháte, je to jako zrcadlo nastavené našim životům z minulosti. Užitečná věc. Třeba vidět, jak se pěkně pohoršuje nad tím, že vekslák je dneska pejorativní označení (tehdy to nebylo tak silné). &#8222;Vždyť oni jen měnili peníze&#8220;, praví Jonák.

Hm, hm. Nejde o to, že měnili peníze, to není důvod, proč je to pejorativní. Důvod je něco, čemu by se dalo říct &#8222;vekslácká mentalita&#8220;. Mnozí za to moc nemohli, to je bez debat. Představte si sebe, že žijete v době všeobecného nedostatku a nivelace požitků. Všichni mají zhruba stejné kulové. Jen vy a pár vašich známých máte násobně víc peněz. I ti největší pracháči, řezníci, zelináři a podobní, se před vámi musí jít schovat. Vy máte to západní zboží, holky na vás stojí frontu&#8230; Vy byste si po čase nemysleli, že jste všemocní? Že budete mít vždycky prachy a že si za ně vždycky všechno koupíte? A že vlastně všechno jde, když se dá dostatečnej balík peněz dostatečně dobrýmu člověku, kterej se postará?

Že vlastně o nic jiného ani nejde a nic jiného nerozhoduje?

Tak tohle je, Ivane Jonáku, vekslák: parvenu, co si myslí, že všichni okolo oceňují jeho majetek, a tak ho okázale vystavuje. Zkraje devadesátých to ještě fungovalo. Dneska už ne.