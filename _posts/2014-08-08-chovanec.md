---
id: 54
title: Chovanec
date: 2014-08-08T07:00:32+01:00
author: Martin Maly
layout: post
guid: https://kcc.misantrop.info/?p=54
permalink: /2014/08/08/chovanec/
categories:
  - Kuřecí
---
Nikoli ústavu, ale ministerstva.

Že je ministr vnitra Chovanec takový intelektuální louda, to se projevuje cirka jednou měsíčně. Minule to byl jeho slavný boj proti drogám, tentokrát se chytil jiného závažného problému, totiž toho, že drbani používají šifrovanou komunikaci, a tak [zadal úkol](https://www.ceska-justice.cz/2014/08/vnitro-zadalo-zakazku-na-dekodovani-sifrovane-komunikace/). Nic menšího než to, aby monitorující policista (_ucho fízl_) měl k dispozici nástroj, umožňující zjistit, že se jedná o šifrovaný přenos, odhalit typ šifry a rozšifrovat ji. No, po chovancích ministerstva nelze chtít, aby měli ponětí o šifrovacích metodách, takže si můžou zadávat co chtějí, například třeba prolomení AES, i když to je takové jako že docela úsměvné.

Míň úsměvné je, že to platíme z daní.

No a naprosto neúsměvné bude, až vědci řeknou, že to nelze provést, a státní úředník tedy moudře rozhodne, že je potřeba šifrování všem drbanům zakázat. No a protože se neví, kdo je drban a kdo ne, tak ho zakážou všem. Že to nejde? No, de facto ne, ale de iure ano, a kdo si _zašifruje_, ten bude sprostý podezřelý.