---
id: 842
title: Root
date: 2015-02-20T08:00:57+01:00
author: Martin Maly
layout: post
guid: https://kcc.misantrop.info/?p=842
permalink: /2015/02/20/root/
xyz_lnap:
  - "1"
categories:
  - Kuřecí
---
Tuhle se mě ptal Petr Krčmář, jestli bych pro Roota nenapsal něco&#8230; to už je jedno, co to mělo být. Že ví, jaký mám vztah k osazenstvu tamních diskusí, ale přesto mám prý zvážit, že si to rádo přečte deset tisíc čtenářů, a jen deset jich bude v diskusi držkovat. A já jsem se mu omluvil, že nenapíšu.

To, že si stále dokola třicet stejných mamlasů v diskusi honí triko, reagují jen na klíčová slova a jedou si svou vlastní paralelní realitu, v níž je třeba znectít každého, kdo hlásá jiný názor, to je dlouhodobý stav, který zjevně vydavateli nevadí, nebo aspoň ne natolik, aby to řešil. Když jsem ještě pro IInfo pracoval, připomínal jsem historku Davida Grudla, který byl nominován na nějakou cenu Czech Open Source, a o tomto radostném faktu se dozvěděl po probuzení z mailů, když mu lidi psali &#8222;a už jsi četl, jak ti nadávají v diskusi na Rootu?&#8220; Tak se tam vydal, a opravdu si o sobě početl. Jaký je neschopný babrák, co se všude cpe a přitom nic neumí&#8230; Což je docela pěkně ironické: V článku redakce oznámí, že je Grudl nominován, a v diskusi ho nechá vláčet hnojem.

Honza Simkanič sice opakovaně říkal, že &#8222;_ti bloggeři jsou prostě jen zmlsaní a autor musí unést i debily v komentářích_&#8222;, ale podle mého se v téhle věci mýlí. Právě bloggeři moc dobře vědí, že autor nic takového  nemusí, _ne-mu-sí_! Ani deset tisíc čtenářů mi totiž nestojí za to, abych krmil tu veselou partu diskutérů na Rootu a nechal si od nich veřejně nadávat. Od lidí, kterými v těch vzácných chvílích, kdy se jimi zabývám, upřímně pohrdám.

Když na to, že jim chroničtí diskutéři spíš škodí, přišli i Aleš Miklík s Markem Antošem, tak by se věci mohly i v IInfu hnout. Davidu Slížkovi jsem slíbil, že pro Lupu budu psát, jakmile Lupa zavře diskuse, respektive [kyberanarchistickou revui Doutnák](https://kcc.misantrop.info/2014/08/02/doutnak/ "Doutnák"), do které diskuse na Lupě postupně zmutovaly. Ostatně to, že denně píšu KCC, je taková rozcvička denního psaní. Ale zatím je nezavřeli. Zatím stále platí, že anonymní kolemjdoucí s názorem požívá na Lupě a Rootu větší ochrany vydavatele, než autor článků.

A proto pro ně nenapíšu ani čárku, ačkoli mám Petra Krčmáře rád a klidně bych mu osobně vyhověl. Dokonce ten článek klidně napíšu &#8211; ale na Roota ho nedám, vydám si ho u sebe.

Ale aby to nebylo Petrovi úplně líto, tak mu posílám aspoň jeho oblíbenou skladbu &#8222;666&#8220; od skupiny Root(.cz)