---
id: 1432
title: Demokracie
date: 2015-07-07T07:07:56+01:00
author: Martin Maly
layout: post
guid: https://kcc.misantrop.info/?p=1432
permalink: /2015/07/07/demokracie/
xyz_lnap:
  - "1"
categories:
  - Kuřecí
---
Demokracie funguje.

Slyším tu či onde že něco do demokracie nepatří. Že prý do demokracie nepatří Adam B. Bartoš nebo šibenice na demonstracích.

Myslím, že to je mylný názor. K demokracii patří i podobné extrémní projevy, a to, že se objevují, je příznakem fungující demokracie. Kdyby se nic takového nedělo, kdyby byl pověstný &#8222;klid v ulicích&#8220; a &#8222;klid na práci&#8220;, tak je něco špatně. Znamenalo by to, že lidé mají buď strach se vyjádřit, nebo jsou rovnou zavření. I proto si komunisti museli pořádat organizovaný &#8222;nepokoj v ulicích&#8220; na prvního máje.

Podobné excesy k demokracii patří, je to, bohužel, součást celospolečenské diskuse. Ta se nevede jen v salónech, natož v televizních studiích.

Šibenice na demonstraci proto není znakem úpadku demokracie. Je znakem úpadku politické kultury. Jednou ve chvíli, kdy se objeví, podruhé ve chvíli, kdy nenásleduje okamžité a jednoznačné odmítnutí takové úrovně debaty.

Demokracie stále ještě funguje, i když začínám mít dojem, že lid, démos sám, svoji vládu nejen nezvládá, ale přímo nesnáší a chce, aby mu vládnul někdo jiný&#8230; Někdo, kdo z něho sejme břemeno odpovědnosti za vlastní rozhodnutí.