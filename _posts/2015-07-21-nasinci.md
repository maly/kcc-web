---
id: 1466
title: Našinci
date: 2015-07-21T07:00:03+01:00
author: Martin Maly
layout: post
guid: https://kcc.misantrop.info/?p=1466
permalink: /2015/07/21/nasinci/
xyz_lnap:
  - "1"
categories:
  - Kuřecí
---
Kdo jsou pro nás našinci?

Za dob Československa to bylo jednoduché. Člověk byl Čech, a taky Čechoslovák. Nebo byl Slovák, a taky Čechoslovák. Stejně jako Moravané, Slezané, Rusíni a další národnosti byli zkrátka &#8222;sebou samými&#8220; a Čechoslováky. K Československu se hlásily místní menšiny (kromě té lapálie s národním socialismem, kdy se v některých probudila sounáležitost s Říší). Na stejném principu stojí Spojené státy. Jste hispánec, běloch, černoch, asiat, to je v pořádku, ale taky (a hlavně) jste Američan. Nehledáte sounáležitost podle kmene, jazyka, národa, to si ponecháváte vlastní, ale hlásíte se k nějakému konstruktu, k nějakým hodnotám.

Podobně jako psal kdysi jeden známý: _Jsem z Hodonína_ (samozřejmě že psal &#8222;su&#8220;, ale to není teď podstatné). _Mám rád náš kraj, naše zvyky, tradice, naše lidi, jsem na to přiměřeně hrdý &#8211; a jsem taky hrdý, že máme hezkou republiku, hezké hlavní město&#8230; Proč bych se na někoho vytahoval nebo někoho nesnášel, že jinak mluví, jinde bydlí? Šak každé má svoje!_

Ale zpět k našincům: Československo byl taky umělý konstrukt, snad na základě jazykové blízkosti, protože mě jinak nenapadá, proč zrovna tyhle dva národy (z praktického hlediska určitě, ale historicky moc ne). Ale minimálně v té úrovni &#8222;som Slovák, no v cudzine som aj hrdý Čechoslovák&#8220; to fungovalo. Slováci byli &#8222;našinci&#8220; naprosto samozřejmě i v ČR (ČSR) a naopak. Po dvaceti letech od rozchodu už to není tak silné, ale stále to přetrvává aspoň trochu. (Jak s oblibou říkám: Slováci jsou naši nejbližší cizinci, jejich jazyk znám, oni znají můj, to je skvělá cizina s minimálními náklady!) A dál?

Můžete být Vietnamec druhé generace, co od malička vyrůstal mezi českými dětmi, s dvouma titulama, vysoce postavený, a stejně pro spoustu lidí nebudete &#8222;našinec&#8220; (a někteří tupější vám rovnou budou tykat, gratuluju!) Černoch? Míšenec? Dvacet let to bude váš soused, klidně, a furt pro některé nebude &#8222;náš&#8220;. &#8222;Náš&#8220; je přeci jen etnický Čech. Jsme tu Česko (pro ultraortodoxní &#8222;Čechy!&#8220;), a tak _&#8222;naši&#8220; jsou přece jen Češi!_

Tak si říkám, že kdybychom byli &#8222;Středoevropská republika&#8220; (SER&#8230; no, na té zkratce bychom ještě měli zapracovat, ale ideu jistě chápete), definovaná jako republika, postavená na principu územní, nikoli národnostní či jazykové sounáležitosti, a kdybychom takoví byli třeba už padesát let (alespoň dvě generace), tak že by do definice &#8222;našince&#8220; spadal každý, kdo tu s námi žije a sdílí stejné základní hodnoty&#8230; A bylo by!

No a jestli máte někdo náladu, můžete si zkusit rozebrat, proč nefunguje pocit &#8222;jsem Evropan a našinci, to jsou všichni z Evropy&#8220;.