---
id: 294
title: Mistr
date: 2014-10-02T07:00:38+01:00
author: Martin Maly
layout: post
guid: http://kcc.uelectronics.info/?p=294
permalink: /2014/10/02/mistr/
xyz_lnap:
  - "1"
categories:
  - Kuřecí
---
Byli jsme na nějakých dobrmaních závodech. Hned po příchodu nás zaujal muž, který velmi hlasitě mluvil s někým do mobilního telefonu a byl důležitý jak&#8230; no prostě úplně nejvíc. Někomu líčil, jak on ty svoje psy prodává výhradně, rozumíš, vý-hrad-ně do zahraničí, tyhle český šmudly ho nezajímají, a tam chtějí jen kupírované a řádně vycvičené.

Jojo, cvičí, povídal nám náš známý. Cvičí je tak, že je nechá celý den v autě, v hicu, pak jde cvičit, a když to pes udělá bez chyby, tak za odměnu dostane napít. Když ne, tak nedostane nic a jde zpátky do auta.

Potkali jsme ho pak ještě v lese, kdy jeho pes, bez vodítka, vyběhl proti nám, on ho ani neodvolal, a když nás pak míjel, tak povídal, že máme (teda ten náš známý) agresivní feny (všechny byly na vodítku) a _jediné štěstí, že za ním neběžely, protože kdyby teda něco, tak že by jim prokopnul břicho_.

Byl jsem za distinguovaného pána, tak jsem ho nazval jen &#8222;píčusem&#8220;.

On je rapl, říkal nám ten náš známý. Je schopnej na člověka vzít klacek, kdybychom mu něco řekli. Už i nějaký chovatele napadl. Oni ho v Čechách nechtějí, tak je registrovanej na Moravě, ačkoli je z Prahy, je neskutečně namachrovanej a je mistr světa.

&#8222;Nojo, chová se tak&#8230;&#8220; povídám.

&#8222;Ne, vážně. Teď na posledním mistrovství světa byl jeho pes nejlepší.&#8220;

Odcházeli jsme a říkám ženě: &#8222;Vidíš, ještě že jsme s [pesou](http://www.misantrop.info/zivot-dobrmanuv/) nechodili na výstavy. Nesnesl bych pohybovat se ve světě, kde takovéhle samožerské veledůležité agresivní prase je _mistr_.&#8220;